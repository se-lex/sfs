---
beteckning: 1937:540
rubrik: "Förordning om försäljning av vissa kyrkolägenheter i Skåne, Halland och Blekinge"
departement: Kulturdepartementet
utfardad_datum: 1937-06-18
publicerad_datum: 2007-08-31
pdf_url: https://svenskforfattningssamling.se/sites/default/files/sfs/1937-06/SFS1937-540.pdf
andringsforfattningar:
  - beteckning: "1989:91"
    rubrik: "Förordning (1989:91) om ändring i kungörelsen (1937:540) angående försäljning av vissa kyrkolägenheter i Skåne, Halland och Blekinge"
    ikraft_datum: 1989-07-01
    anteckningar: "upph. 2 §; ändr. författningsrubr., 3, 4, 5, 6 §§"
  - beteckning: "1999:292"
    anteckningar: upph.
---

# Förordning (1937:540) om försäljning av vissa kyrkolägenheter i Skåne, Halland och Blekinge

## 1 §

Till kyrka i Skåne, Halland eller Blekinge hörande, till läget känd jordlägenhet, som på grund av gällande författningar bör ständigt brukas under visst hemman och för vilken landgille och städja vid åboombyten blivit efter i behörig ordning skedd skattläggning bestämda, må till ägaren av det hemman, med vilket brukningsrätten till lägenheten är förenad, försäljas under villkor, som här nedan stadgas.

## 3 §

Kammarkollegiet åligger att med ledning av jordeboken och andra tillgängliga handlingar upprätta och till vederbörande egendomsnämnd översända förteckning å jordlägenheter av beskaffenhet, som i [1 §](#1) sägs, upptagande för varje lägenhet dess namn och nummer samt det hemman, varmed brukningsrätten till lägenheten är förenad, och beloppet av  för lägenheten utgående landgille. I förteckningen angives för varje lägenhet den av kollegiet fastställda lägsta köpeskillingen. Förordning ([1989:91](https://selex.se/eli/sfs/1989/91)).

## 4 §

Om församlingen medger att en lägenhet som har tagits upp i den förteckning som avses i [3 §](#3) säljs, skall kammarkollegiet efter yttrande av egendomsnämnden erbjuda ägaren av det hemman, med vilket brukningsrätten till lägenheten är förenad, att förvärva lägenheten. Förordning ([1989:91](https://selex.se/eli/sfs/1989/91)).

## 5 §

En försäljning som avses i [1 §](#1) får också genomföras efter anbud av ägaren av det hemman, med vilket brukningsrätten till lägenheten är förenad. Anbudet skall med församlingens och egendomsnämndens yttranden ges in till kammarkollegiet, som prövar om detta kan godkännas. Förordning ([1989:91](https://selex.se/eli/sfs/1989/91)).

## 6 §

Avtal som avser överlåtelser enligt denna förordning skall skrivas under av kammarkollegiet. Kollegiet skall sända kopior av överlåtelse- avtalet till egendomsnämnden och församlingen. Förordning ([1989:91](https://selex.se/eli/sfs/1989/91)).