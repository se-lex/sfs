---
beteckning: 1947:323
rubrik: Kungörelse om utgallring ur statliga ämbetsverks och myndigheters arkiv av till apoteksräkningar hörande bilagor
departement: Utbildningsdepartementet
utfardad_datum: 1947-06-27
publicerad_datum: 2007-08-31
pdf_url: https://svenskforfattningssamling.se/sites/default/files/sfs/1947-06/SFS1947-323.pdf
andringsforfattningar:
  - beteckning: "1991:446"
    anteckningar: upph.
---

# Kungörelse (1947:323) om utgallring ur statliga ämbetsverks och myndigheters arkiv av till apoteksräkningar hörande bilagor

Statliga ämbetsverk och myndigheter skola icke vidare, där ej särskilda omständigheter annat föranleda, vid insändande till reviderande myndighet av sina räkenskaper bilägga till apoteksräkningar hörande bilagor (recept jämte följsedlar till kollegialräkningsverifikationer). Bilagorna skola i stället förvaras hos vederbörande ämbetsverk eller myndighet för att under fyra år efter utgången av det kalenderår, under vilket räkenskaperna skola överlämnas till vederbörande granskningsmyndighet, vara tillgängliga för den reviderande myndigheten, varefter de skola utgallras. Utgallring må även ske retroaktivt.