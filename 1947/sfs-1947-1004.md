---
beteckning: 1947:1004
rubrik: "Kungörelse angående Riksåklagarämbetets övertagande av vissa ämbetsåtgärder, som hittills ankommit på Justitiekanslersämbetet"
departement: Justitiedepartementet
utfardad_datum: 1947-12-30
publicerad_datum: 2016-03-31
pdf_url: https://svenskforfattningssamling.se/sites/default/files/sfs/1947-12/SFS1947-1004.pdf
andringsforfattningar:
  - beteckning: "2016:311"
    rubrik: "Förordning (2016:311) om upphävande av kungörelsen (1947:1004) angående riksåklagarämbetets övertagande av vissa ämbetsåtgärder, som hittills ankommit på justitiekanslersämbetet"
    anteckningar: upph.
---

# Kungörelse (1947:1004) angående Riksåklagarämbetets övertagande av vissa ämbetsåtgärder, som hittills ankommit på Justitiekanslersämbetet

Vad Kungl. Maj:t i särskilda författningar föreskrivit därom, att åtgärd skall prövas eller vidtagas av justitiekanslersämbetet, eller att till justitiekanslersämbetet skall insändas yttrande, meddelande, uppgift eller annan handling, skall istället avse riksåklagarämbetet, där nu ifrågavarande bestämmelser avse den verksamhet, som justitiekanslersämbetet under Kungl. Maj:t hittills utövat såsom högsta åklagarmyndighet i riket.

Vad sålunda stadgats medför dock icke ändring i de bestämmelser, som gälla justitiekanslersämbetets befattning med tryckfrihetsmål eller som avse ämbetets ställning som chefsmyndighet för åklagarna vid krigsdomstolarna.