---
beteckning: 1947:577
rubrik: Lag om statlig förmögenhetsskatt
departement: Finansdepartementet
utfardad_datum: 1947-07-26
publicerad_datum: 2008-10-08
forarbeten: "Rskr 1947:487"
pdf_url: https://svenskforfattningssamling.se/sites/default/files/sfs/1947-07/SFS1947-577.pdf
andringsforfattningar:
  - beteckning: "1983:312"
    rubrik: "Lag (1983:312) om ändring i lagen (1947:577) om statlig förmögenhetsskatt"
    ikraft_datum: 1983-06-01
    anteckningar: ändr. 5 §
  - beteckning: "1984:1080"
    rubrik: "Lag (1984:1080) om ändring i lagen (1947:577) om statlig förmögenhetsskatt"
    ikraft_datum: 1985-01-01
    anteckningar: "ändr. 1 §, 6 § 1 mom, 10 §, 11 § 1 mom"
  - beteckning: "1984:896"
    rubrik: "Lag (1984:896) om ändring i lagen (1947:577) om statlig förmögenhetsskatt"
    ikraft_datum: 1985-01-01
    anteckningar: ändr. 18 §
  - beteckning: "1985:309"
    rubrik: "Lag (1985:309) om ändring i lagen (1947:577) om statlig förmögenhetsskatt"
    ikraft_datum: 1985-07-01
    anteckningar: ändr. 3 § 1 mom
  - beteckning: "1985:1020"
    rubrik: "Lag (1985:1020) om ändring i lagen (1947:577) om statlig förmögenhetsskatt"
    ikraft_datum: 1986-01-13
    anteckningar: ändr. 12 § 3 mom
  - beteckning: "1986:1197"
    rubrik: "Lag (1986:1197) om ändring i lagen (1947:577) om statlig förmögenhetsskatt"
    ikraft_datum: 1987-01-01
    anteckningar: "ändr. 4 §; ny 5 p anvisn. till 3, 4 §§"
  - beteckning: "1986:1117"
    rubrik: "Lag (1986:1117) om ändring i lagen (1947:577) om statlig förmögenhetsskatt"
    ikraft_datum: 1987-01-01
    anteckningar: ändr. 6 § 1 mom
  - beteckning: "1986:1227"
    rubrik: "Lag (1986:1227) om ändring i lagen (1947:577) om statlig förmögenhetsskatt"
    ikraft_datum: 1987-01-01
    anteckningar: "ändr. 3, 7 §§; ny 6 p anvisn. till 3, 4 §§"
  - beteckning: "1986:1291"
    rubrik: "Lag (1986:1291) om ändring i lagen (1947:577) om statlig förmögenhetsskatt"
    ikraft_datum: 1987-01-01
    anteckningar: "ändr. 8 §, 12 § 1 mom"
  - beteckning: "1987:338"
    rubrik: "Lag (1987:338) om ändring i lagen (1947:577) om statlig förmögenhetsskatt"
    ikraft_datum: 1987-07-01
    anteckningar: "ändr. 2 p anvisn. till 3, 4 §§"
  - beteckning: "1989:1026"
    rubrik: "Lag (1989:1026) om ändring i lagen (1947:577) om statlig förmögenhetsskatt"
    ikraft_datum: 1990-01-01
    anteckningar: "ändr. 6 § 1 mom, 10 §, 11 § 1 mom"
  - beteckning: "1990:340"
    rubrik: "Lag (1990:340) om ändring i lagen (1947:577) om statlig förmögenhetsskatt"
    ikraft_datum: 1990-06-30
    anteckningar: "upph. 11 § 3 mom, 13 §, 15 § 1, 2 mom, rubr. närmast före 13 §"
  - beteckning: "1991:416"
    rubrik: "Lag (1991:416) om ändring i lagen (1947:577) om statlig förmögenhetsskatt"
    ikraft_datum: 1991-07-01
    anteckningar: "ändr. 1, 3, 4, 5, 6, 8, 10 §§, 11 § 1 mom, 12 § 1 mom, 1, 2, 3, 5 p anvisn. till 3, 4 §§"
  - beteckning: "1992:1489"
    rubrik: "Lag (1992:1489) om ändring i lagen (1991:1850) om upphävande av lagen (1947:577) om statlig förmögenhetsskatt"
    ikraft_datum: 1993-01-01
    anteckningar: "ändr. 1991:1850"
  - beteckning: "1993:950"
    rubrik: "Lag (1993:950) om ändring i lagen (1991:1850) om upphävande av lagen (1947:577) om statlig förmögenhetsskatt"
    ikraft_datum: 1994-01-01
    anteckningar: "ny p 5 i överg.best. till 1991:1850"
  - beteckning: "1994:1898"
    rubrik: "Lag (1994:1898) om ändring i lagen (1991:1850) om upphävande av lagen (1947:577) om statlig förmögenhetsskatt"
    ikraft_datum: 1995-01-01
    anteckningar: "ändr. 1 p övergångsbest. till 1991:1850"
  - beteckning: "1994:1897"
    rubrik: "Lag (1994:1897) om ändring i lagen (1991:1850) om upphävande av lagen (1947:577) om statlig förmögenhetsskatt"
    ikraft_datum: 1995-01-01
    anteckningar: "ändr. 1991:1850, 3 p övergångsbest. till 1991:1850"
  - beteckning: "1995:1541"
    rubrik: "Lag (1995:1541) om ändring i lagen (1991:1850) om upphävande av lagen (1947:577) om statlig förmögenhetsskatt"
    ikraft_datum: 1995-12-30
    anteckningar: "ändr. 3 p övergångsbest.; ny 6 p övergångsbest. till 1991:1850"
  - beteckning: "1996:164"
    rubrik: "Lag (1996:164) om ändring i lagen (1991:1850) om upphävande av lagen (1947:577) om statlig förmögenhetsskatt"
    ikraft_datum: 1996-04-01
    anteckningar: "ändr. 1991:1850; ny 7 p övergångsbest. till 1991:1850"
  - beteckning: "1996:690"
    rubrik: "Lag (1996:690) om ändring i lagen (1991:1850) om upphävande av lagen (1947:577) om statlig förmögenhetsskatt"
    ikraft_datum: 1996-07-01
    anteckningar: "ändr. 2, 3 p övergångsbest. till 1991:1850"
  - beteckning: "1982:1190"
    rubrik: "Lag (1982:1190) om ändring i lagen (1947:577) om statlig förmögenhetsskatt"
    anteckningar: ändr. 11 § 1 mom
  - beteckning: "1982:338"
    rubrik: "Lag (1982:338) om ändring i lagen (1947:577) om statlig förmögenhetsskatt"
    anteckningar: ändr. 4 §
  - beteckning: "1982:7"
    rubrik: "Lag (1982:7) om ändring i lagen (1947:577) om statlig förmögenhetsskatt"
    anteckningar: "ändr. 3 p anvisn. till 3, 4 §§"
  - beteckning: "1981:1001"
    rubrik: "Lag (1981:1001) om ändring i lagen (1947:577) om statlig förmögenhetsskatt"
    anteckningar: ändr. 9 §
  - beteckning: "1981:635"
    rubrik: "Lag (1981:635) om ändring i lagen (1947:577) om statlig förmögenhetsskatt"
    anteckningar: "ändr. 2 p anvisn. till 3, 4 §§"
  - beteckning: "1980:959"
    rubrik: "Lag (1980:959) om ändring i lagen (1947:577) om statlig förmögenhetsskatt"
    anteckningar: "ändr. 3 § 2 mom, 5 §"
  - beteckning: "1980:270"
    rubrik: "Lag (1980:270) om ändring i lagen (1947:577) om statlig förmögenhetsskatt"
    anteckningar: "ändr. 8 §, 12 § 1 mom"
  - beteckning: "1979:615"
    rubrik: "Lag (1979:615) om ändring i lagen (1947:577) om statlig förmögenhetsskatt"
    anteckningar: "ändr. 2, 3 p anvisn. till 3, 4 §§"
  - beteckning: "1979:172"
    rubrik: "Lag (1979:172) om ändring i lagen (1947:577) om statlig förmögenhetsskatt"
    anteckningar: ändr. 15 § 1 mom
  - beteckning: "1978:929"
    rubrik: "Lag (1978:929) om ändring i lagen (1947:577) om statlig förmögenhetsskatt"
    anteckningar: ändr. 17 §
  - beteckning: "1977:1173"
    rubrik: "Lag (1977:1173) om ändring i lagen (1947:577) om statlig förmögenhetsskatt"
    anteckningar: "ändr. 4 §, 2 p anvisn. till 3, 4 §§"
  - beteckning: "1976:332"
    rubrik: "Lag (1976:332) om ändring i lagen (1947:577) om statlig förmögenhetsskatt"
    anteckningar: "ändr. 4 §, 2 p anvisn. till 3, 4 §§"
  - beteckning: "1976:69"
    rubrik: "Lag (1976:69) om ändring i lagen (1947:577) om statlig förmögenhetsskatt"
    anteckningar: ändr. 12 § 1 mom
  - beteckning: "1975:1176"
    anteckningar: "ändr. 6 § 1 mom, anvisn. till 5 §"
  - beteckning: "1975:328"
    anteckningar: ändr. anvisn. till 5 §
  - beteckning: "1975:262"
    anteckningar: "ändr. 6 § 1 mom, 1 p anvisn. till 3, 4 §§, anvisn. till 5 §; ny 12 § 3 mom"
  - beteckning: "1980:1055"
    rubrik: "Lag (1980:1055) om ändring i lagen (1947:577) om statlig förmögenhetsskatt"
    anteckningar: "ändr. 4, 10 §§, 11 § 1, 2 mom"
  - beteckning: "1974:1056"
    anteckningar: "ändr. övergångsbest. till 1974:311"
  - beteckning: "1991:1850"
    rubrik: "Lag (1991:1850) om upphävande av lagen (1947:577) om statlig förmögenhetsskatt"
    anteckningar: upph.
  - beteckning: "1974:1055"
    anteckningar: "ändr. 3 p anvisn. till 3, 4 §§"
  - beteckning: "1974:859"
    anteckningar: "ändr. författningsrubr., 1, 2, 4, 10, 11, 15-17, 19-21, 23 §§, rubr. närmast före 20 §"
  - beteckning: "1974:998"
    anteckningar: "ändr. 3 § 1 mom, 6 §"
  - beteckning: "1948:765"
    anteckningar: ändr. 5 §
  - beteckning: "1951:791"
    anteckningar: "ändr. 3 § 1 mom, 9 §, 2 p anvisn. till 3, 4 §§"
  - beteckning: "1974:311"
    anteckningar: "upph. tabell IV; ändr. 1, 2, 4, 5 §§, 6 § 1 mom, 9, 10 §§, 11 § 1, 2 mom, 2, 3 p anvisn. till 3, 4 §§, tabellerna I-III"
  - beteckning: "1974:241"
    anteckningar: "ändr. 8 §, 12 § 1 mom"
  - beteckning: "1973:1115"
    anteckningar: "ändr. 5 §, anvisn. till 5 §"
  - beteckning: "1973:1102"
    anteckningar: "ändr. 1 §, 3 § 2 mom, 4, 7 §§"
  - beteckning: "1973:507"
    anteckningar: ändr. 6 § 1 mom
  - beteckning: "1972:767"
    anteckningar: "ändr. 17, 18 §§"
  - beteckning: "1972:80"
    anteckningar: ändr. 15 § 1 mom
  - beteckning: "1971:409"
    anteckningar: "ändr. 15 § 1 mom, 19 §"
  - beteckning: "1970:170"
    anteckningar: "upph. anvisn. till 9 §; ändr. 9, 10 §§, 11 § 1 mom, 12 § 1 mom"
  - beteckning: "1969:752"
    anteckningar: ändr. 6 § 1 mom
  - beteckning: "1969:745"
    anteckningar: ändr. 6 § 1 mom
  - beteckning: "1950:312"
    anteckningar: "ändr. 3 § 2 mom, 6 § 1 mom"
  - beteckning: "1969:236"
    anteckningar: ändr. 8 § 12 § 1 mom
  - beteckning: "1968:545"
    anteckningar: ändr. 5 §; nya anvisn. till 5 §
  - beteckning: "1966:726"
    anteckningar: "ändr. 3 § 1 mom, 6 § 1 mom"
  - beteckning: "1965:73"
    anteckningar: "ändr. 9, 10 §§, 11 § 1 mom"
  - beteckning: "1958:298"
    anteckningar: ändr. 9 §; nya anvisn. till 9 §
  - beteckning: "1957:106"
    anteckningar: "ändr. 10 §, 11 § 1 mom"
  - beteckning: "1957:65"
    anteckningar: "ändr. 13 §, 15 § 1 mom"
  - beteckning: "1955:359"
    anteckningar: ändr. 13 §
  - beteckning: "1955:124"
    anteckningar: ändr. 8 §
  - beteckning: "1953:409"
    anteckningar: ändr. 19 §
  - beteckning: "1953:276"
    anteckningar: "ändr. 12 § 1 mom, 20 § 2 mom; nytt 11 § 3 mom"
  - beteckning: "1952:407"
    anteckningar: "ändr. 1, 8, 10 §§, 11 § 1 mom, 12 §"
  - beteckning: "1968:732"
    anteckningar: "ändr. 3 § 1 mom, 4 §"
---

# Lag (1947:577) om statlig förmögenhetsskatt

## Inledande bestämmelser

### 1 §

Till staten skall årligen erläggas förmögenhetsskatt enligt i denna lag givna bestämmelser.

Angående taxeringsmyndigheter och förfarandet vid taxering till statlig förmögenhetsskatt stadgas i taxeringslagen.

Vid taxeringen till förmögenhetsskatt skall bestämmelserna i 3, 4 och [65 §](#65)§ kommunalskattelagen ([1928:370](https://selex.se/eli/sfs/1928/370)) samt [2 §](#2) 12 mom. lagen ([1947:576](https://selex.se/eli/sfs/1947/576)) om statlig inkomstskatt äga motsvarande tillämpning. Beskattningsår är dock alltid det kalenderår som närmast föregått taxeringsåret. I den mån bestämmelserna i kommunalskattelagen eller i denna lag meddelade, med stadganden i kommunalskattelagen likartade bestämmelser äga tillämpning vid taxeringen till förmögenhetsskatt, skall likaledes anvisningarna till kommunalskattelagen i motsvarande delar lända till efterrättelse. Begreppen rörelse och jordbruksfastighet har den betydelse som anges i kommunalskattelagen i dess lydelse intill den 1 juli 1990. Lag ([1991:416](https://selex.se/eli/sfs/1991/416)).

## Skattepliktig förmögenhet

### 2 §

Skattepliktig förmögenhet utgör kapitalvärdet av den skattskyldiges nedan i [3 §](#3) 1 mom. angivna tillgångar, i den mån samma värde överstiger kapitalvärdet av hans skulder. Skattepliktig förmögenhet beräknas med hänsyn till förhållandena vid utgången av beskattningsåret och med iakttagande av bestämmelserna i denna lag. Lag ([1974:859](https://selex.se/eli/sfs/1974/859)).

### 3 §

1 mom. Vid förmögenhetsberäkningen skola, i den mån ej annat framgår av 2 mom. här nedan, såsom tillgångar upptagas:

a) fastighet;

b) tomträtt, vattenfallsrätt;

c) lös egendom, som är avsedd för stadigvarande bruk i skattskyldigs förvärvsverksamhet eller att däri omsättas eller förbrukas, såsom djur samt maskiner och andra inventarier, råämnen, varor, jordbruks- och skogsprodukter, förbrukningsartiklar och dylikt, gruvor, patent- och förlagsrätter, rätt till skogsavverkning å annans mark samt rätt till stenbrott och dylikt;

d) kapital, som finnes kontant tillgängligt eller utlånats eller nedlagts i obligationer eller insatts i bank eller annorstädes eller bestått av andra fordringar eller av aktier eller andelar i ekonomiska föreningar, bolag, värdepappersfonder eller rederier eller av optionsrätter till nyteckning eller köp av aktier, om sådan optionsrätt är föremål för omsättning på kapitalmarknaden, eller av andel i oskiftat dödsbo som vid taxering till statlig inkomstskatt skall behandlas såsom handelsbolag, i den mån samma kapital icke är att hänföra till i c) här ovan nämnd egendom;

e) lös egendom, som är avsedd för ägarens och hans familjs personliga bruk och bekvämlighet och av beskaffenhet att böra hänföras till yttre inventarier, såsom ekipage, ridhästar, automobiler, motorcyklar, lustjakter, motorbåtar och dylikt, så ock smycken;

f) besittningsrätt till fastighet, där innehavaren ej enligt [7 §](#7) skall likställas med ägare, såvida rättigheten är utan vederlag eller mot visst belopp en gång för alla upplåten för innehavarens livstid eller för tid, som icke kommer att utlöpa inom fem år efter beskattningsårets utgång;

g) rätt till ränta, avkomst av fastighet eller annan stadigvarande förmån, som icke avses i f) här ovan, såvida rättigheten är förhandenvarande och bestämd att tillgodonjutas för den berättigades livstid eller för tid, som icke kommer att utlöpa inom fem år efter beskattningsårets utgång;

h) livförsäkring, som meddelats i här i riket bedriven försäkringsrörelse, i den omfattning som anges i punkt 6 av anvisningarna. Lag ([1991:416](https://selex.se/eli/sfs/1991/416)).

### 3 §

2 mom. Såsom tillgångar vid förmögenhetsberäkningen upptages icke:

a) värdet av annan försäkring än livförsäkring;

b) rätt till undantagsförmåner, till pension eller annan livränta, som utgår på grund av försäkring, till pension och annan förmån, som annorledes än i följd av försäkring åtnjutes på grund av förutvarande tjänsteförhållande, samt till livränta som, enligt vad i lag eller särskild författning är stadgat, annorledes än på grund av försäkring utgår vid sjukdom eller olycksfall i arbete eller under militärtjänstgöring;

c) rätt till annan ränta, avkomst eller förmån än i b) avses, därest densamma är bestämd att tillgodonjutas för den berättigades livstid samt värdet av vad han årligen må i sådant avseende åtnjuta understiger 1 000 kronor;

d) rätt till förmögenhet, varav annan för närvarande åtnjuter avkastningen;

e) möbler, husgeråd och andra inre lösören, som äro avsedda för den skattskyldiges och hans familjs personliga bruk;

f) konstverk, bok-, konst- och därmed jämförliga samlingar, så framt ej ägaren med dem driver handel eller yrkesmässigt håller dem för allmänheten tillgängliga;

g) sådana tillgångar, som avses i 1 mom. e) här ovan, därest sammanlagda värdet av dessa tillgångar icke överstiger 1 000 kronor;

h) patent- och förlagsrätter, som icke äro tillgångar i näringsverksamhet hänförlig till rörelse, ävensom rätt till firmanamn, varumärke, mönsterskydd, tidnings titel och dylikt;

i) förråd av livsmedel eller andra förnödenheter, som äro avsedda för den skattskyldiges och hans familjs personliga behov, samt kontant hushållskassa eller därmed jämförlig, för den skattskyldiges löpande utgifter avsedd kassa;

j) fastighet, som året före taxeringsåret undantagits från skatteplikt enligt [3 kap. fastighetstaxeringslagen](https://selex.se/eli/sfs/1979/1152) ([1979:1152](https://selex.se/eli/sfs/1979/1152)), utom såvitt fråga är om tillbehör till fastigheten som avses i [2 kap. 3 § jordabalken](https://selex.se/eli/sfs/1970/994#kap2.3). (Se vidare anvisningarna.) Lag ([1991:416](https://selex.se/eli/sfs/1991/416)).

### 4 §

Fastighet tas upp till taxeringsvärdet året före taxeringsåret. Var sådant värde inte åsatt då räknas inte något värde för fastigheten. Har en fastighets taxeringsvärde sänkts vid särskild fastighetstaxering på grund av skogsavverkning eller täktverksamhet eller till följd av brand, vattenflöde eller jämförlig händelse skall fastigheten tas upp till det taxeringsvärde, som åsätts för taxeringsåret. Finns sådana tillbehör till fastigheten, som avses i [2 kap. 3 § jordabalken](https://selex.se/eli/sfs/1970/994#kap2.3), skall dessa tas upp särskilt. Bestämmelserna i tredje stycket om värdesättning av lös egendom tillämpas vid värderingen.

Tomträtt eller vattenfallsrätt skall tas upp till det värde, som rättigheten med hänsyn till villkor och återstående tid för upplåtelsen kan anses ha betingat vid en försäljning under normala förhållanden.

Lös egendom, som är avsedd för stadigvarande bruk i näringsverksamhet hänförlig till jordbruk med binäringar, skogsbruk eller rörelse, skall värdesättas i enlighet med vedertaget affärsbruk inom det slag av verksamhet, som egendomen är nedlagd i.

Fordran, som löper med ränta, skall, om den inte är tillgång i näringsverksamhet hänförlig till rörelse, tas upp till sitt kapitalbelopp med tillägg för förfallen ränta.

Fordran, som inte är förfallen och på vilken ränta inte skall beräknas för tiden före förfallodagen, uppskattas till belopp som utgör dess värde enligt vid denna lag fogad tabell I. Osäker fordran tas upp till det belopp, varmed den kan beräknas inflyta. Värdelös fordran tas inte upp.

Värdepapper uppskattas med tillämpning av bestämmelserna i punkt 5 av anvisningarna till 3 och [4 §](#4)§.

Annan ränta, avkomst eller förmån, som utgår för obegränsad tid och inte utgör frälseränta, uppskattas till tjugo gånger det belopp som den har uppgått till under beskattningsåret.

Kapitalvärdet av ränta, avkomst, eller förmån, som utgår på livstid eller viss tid, uppskattas efter det belopp som rättigheten har motsvarat under beskattningsåret och enligt de vid denna lag fogade tabellerna II och III.

Rättighet, som inte är bestämd att utgå under någons livstid men ändå är av obestämd varaktighet, uppskattas med ledning av tabell III, som om den skulle ha utgått för den berättigades livstid, dock högst till tio gånger det värde, som rättigheten senast har motsvarat för helt år.

Är rättighet beroende av längden av flera personers liv på så sätt, att rättigheten upphör vid den först avlidnes död, bestäms rättighetens kapitalvärde efter den äldstes levnadsålder. Är rättigheten däremot oförändrad till den sist avlidnes död, beräknas värdet efter den yngstes ålder.

Andel i ekonomisk förening, vars behållna tillgångar vid likvidation endast delvis skall skiftas mellan medlemmarna, skall tas upp till ett värde motsvarande den del av föreningens förmögenhet som skulle ha fallit på andelen om föreningen hade trätt i likvidation.

Andel i bostadsförening eller bostadsaktiebolag tas upp till ett värde som motsvarar medlemmens eller delägarens andel i föreningens eller bolagets behållna förmögenhet beräknad med utgångspunkt i det taxeringsvärde som gäller för föreningens eller bolagets fastighet vid beskattningsårets utgång och med hänsyn till föreningens eller bolagets övriga tillgångar och skulder enligt bokslutet för det senaste räkenskapsår som avslutats före den 1 juli under beskattningsåret.

Övrig lös egendom tas upp till det värde, som den kan anses ha betingat vid försäljning under normala förhållanden.

Beträffande tillgångar i näringsverksamhet hänförlig till jordbruk med binäringar, skogsbruk och rörelse gäller vidare särskilda bestämmelser i punkt 2 av anvisningarna till 3 och [4 §](#4)§. (Se vidare anvisningarna.) Lag ([1991:416](https://selex.se/eli/sfs/1991/416)).

### 5 §

Skuld, som löper med ränta och icke hör till näringsverksamhet hänförlig till rörelse, skall upptagas till sitt kapitalbelopp utan tillägg av under året upplupen men ej förfallen ränta.

Angående beräkningen av kapitalvärdet av skuld, som ej är förfallen och därå ränta ej skall beräknas för tiden före förfallodagen, ävensom av kapitalvärdet av förpliktelse, vilken innefattar skyldighet att till annan utgiva undantagsförmåner, pension, annan livränta eller därmed jämförlig avgift, skall vad i [4 §](#4) stadgas angående beräkningen av kapitalvärdet av fordran eller av ränta, avkomst, förmån eller annan rättighet äga motsvarande tillämpning.

Borgensförbindelse, för vilken betalningsskyldighet ännu ej inträtt, så ock annan villkorlig skuld får ej avdragas vid beräkningen, liksom ej heller vid beskattningsårets utgång oreglerade hushållsskulder och därmed jämförliga skulder. Avdrag medgives dock dels för värdet av sådan garantiavsättning för vilken avdrag medgives vid inkomsttaxeringen, dels för skuld avseende sådant villkorligt stöd på vilket vid eftergift av återbetalningsskyldigheten skall tillämpas bestämmelserna i punkt 9 åttonde stycket av anvisningarna till [22 §](#22) kommunalskattelagen ([1928:370](https://selex.se/eli/sfs/1928/370)).

Avdrag medges inte för skuld som avser kapital som nedlagts i fastighet, som enligt [3 §](#3) 2 mom. j) inte skall upptas som tillgång vid förmögenhetsberäkningen.

Under avdragsgilla skulder inbegripas även oguldna skatter av nedannämnda slag, nämligen dels debiterad preliminär skatt, som påförts den skattskyldige för året näst före det taxeringsår, varom fråga är, eller för något föregående år, dels slutlig skatt, som påförts den skattskyldige på grund av taxering under förstnämnda år eller under något föregående år, dels ock tillkommande skatt, varå den skattskyldige erhållit debetsedel under förstnämnda år eller tidigare. Vidare inbegripas återbetalningspliktiga studiemedel enligt studiestödslagen ([1973:349](https://selex.se/eli/sfs/1973/349)). (Se vidare anvisningarna.) Lag ([1991:416](https://selex.se/eli/sfs/1991/416)).

## Skattskyldighet för förmögenhet

### 6 §

1 mom. Skyldighet att erlägga skatt för förmögenhet åligger, såframt ej annat föreskrives i särskilda bestämmelser, meddelade på grund av överenskommelse eller beslut, varom i 20 och [21 §](#21)§ sägs:

a) fysiska personer, vilka var bosatta här i riket vid beskattningsårets utgång, och dödsbon efter personer, som vid dödsfallet var bosatta här i riket, med undantag av dödsbon som vid taxering till statlig inkomstskatt skall behandlas såsom handelsbolag, samt sådana familjestiftelser som avsågs i [10 a §](#10a) andra stycket lagen ([1947:576](https://selex.se/eli/sfs/1947/576)) om statlig inkomstskatt i dess lydelse intill den 1 juli 1990:

för all den förmögenhet, de vid beskattningsårets utgång ägt vare sig här i riket eller å utländsk ort;

b) föreningar och samfund, vilkas medlemmar inte på grund av medlemskapet äger del i föreningens eller samfundets förmögenhet, sådan juridisk person som förvaltar samfällighet enligt lagen ([1952:166](https://selex.se/eli/sfs/1952/166)) om häradsallmänningar eller lagen ([1952:167](https://selex.se/eli/sfs/1952/167)) om allmänningsskogar i Norrland och Dalarna eller förvaltar sockenallmänning, sockensamfälld mark eller mark som av ålder är samfälld o.d. enligt lagen ([1973:1150](https://selex.se/eli/sfs/1973/1150)) om förvaltning av samfälligheter, ävensom andra stiftelser än familjestiftelser, samtliga dock endast om och i den mån de är skyldiga att erlägga skatt för inkomst och om ej annat följer av femte stycket:

för den förmögenhet, de vid beskattningsårets utgång ägt vare sig här i riket eller å utländsk ort;

c) fysiska personer, vilka inte var bosatta här i riket vid beskattningsårets utgång, och dödsbon efter personer, som vid dödsfallet inte var bosatta här i riket, samt utländska bolag:

för den förmögenhet, de vid beskattningsårets utgång haft här i riket nedlagd, till den del den icke utgjorts av svenska aktier eller andelar i svensk värdepappersfond, dock att skattskyldighet föreligger för sådana aktier och andelar, som varit nedlagda i näringsverksamhet hänförlig till rörelse som bedrivits från fast driftställe här i riket.

För skattskyldiga, om vilka i [18 §](#18) förmäles, bestämmes skyldigheten att erlägga skatt för förmögenhet efter de i samma paragraf meddelade föreskrifter.

Hypoteksföreningar och föreningsbanker är frikallade från skattskyldighet för förmögenhet.

Utländska livförsäkringsanstalter är frikallade från skattskyldighet för förmögenhet, som hänför sig till här i riket bedriven försäkringsrörelse.

Skattskyldiga som avses i [7 §](#7) 3--6 mom. lagen om statlig inkomstskatt är frikallade från skattskyldighet för förmögenhet. För förmögenhet nedlagd i näringsverksamhet hänförlig till rörelse föreligger skattefrihet dock endast om den skattskyldige är frikallad från skattskyldighet för inkomst av rörelsen. Lag ([1991:416](https://selex.se/eli/sfs/1991/416)).

### 6 §

2 mom. Med här i riket nedlagd förmögenhet avses:

a) tillgångar, som omförmälas i [3 §](#3) 1 mom. a) och b), försåvitt desamma finnas här i riket;

b) tillgångar, som omförmälas i [3 §](#3) 1 mom. c) och d), försåvitt desamma finnas här i riket och äro avsedda för företag, som av skattskyldig härstädes bedrives; samt

c) svenska aktier och andelar i svenska ekonomiska föreningar, bolag, värdepappersfonder och rederier, i den mån dessa tillgångar icke ingå under b) i detta mom.

När skattskyldighet för förmögenhet är begränsad enligt vad i 1 mom. stadgas, får vid förmögenhetsberäkningen avdrag ske allenast för skuld, som häftar vid den förmögenhet skattskyldigheten avser. (Se vidare anvisningarna.) Lag ([1991:416](https://selex.se/eli/sfs/1991/416)).

### 7 §

I fråga om skyldighet att erlägga skatt för förmögenhet likställas med ägare:

a) den som innehar fast eller lös egendom med fideikommissrätt;

b) innehavare av fastighet med stadgad åborätt; innehavare av så kallad ofri tomt i stad och den som eljest innehar fastighet med ständig eller ärftlig besittningsrätt;

c) efterlevande make, som under sin livstid äger åtnjuta avkastningen av förmögenhet, tillhörande den först avlidne makens kvarlåtenskap;

d) annan, som under sin livstid äger åtnjuta avkastningen av förmögenhet, vartill äganderätten tillagts någon hans avkomling, adoptivbarn eller adoptivbarns avkomling;

e) den som i enlighet med stiftelses ändamål att tillgodose viss familjs eller vissa familjers ekonomiska intressen under sin livstid äger åtnjuta avkastningen av förmögenhet, vartill äganderätten tillkommer stiftelsen;

f) så ock eljest den som äger åtnjuta avkastningen av förmögenhet, vartill äganderätten tillkommer annan, därest sådant förhållande föreligger, att han finnes i avseende, varom nu är fråga, skäligen böra betraktas såsom förmögenhetens ägare.

Föreskrifterna i e) och f) här ovan må dock ej föranleda till att förmögenheten beräknas högre än till tjugofem gånger det belopp, som avkastningen av förmögenheten utgjort under nästföregående beskattningsår.

Med ägare likställs också, i fråga om livförsäkring, sådan förmånstagare som har förfoganderätt till försäkringen. Lag ([1986:1227](https://selex.se/eli/sfs/1986/1227)).

(Se vidare anvisningarna.)

### 8 §

Skattskyldig med hemmavarande barn under 18 år taxeras även för barnets förmögenhet, om barnet enligt 2 kap. [4 §](#kap2.4) lagen ([1990:325](https://selex.se/eli/sfs/1990/325)) om självdeklaration och kontrolluppgifter inte skall lämna självdeklaration för beskattningsåret. Barnets förmögenhet räknas då in i den skattskyldiges skattepliktiga förmögenhet. Lag ([1991:416](https://selex.se/eli/sfs/1991/416)).

## Beräkning av statlig förmögenhetsskatt

### 9 §

Statlig förmögenhetsskatt skall utgå i förhållande till den på nedan angivet sätt bestämda beskattningsbara förmögenheten. Såsom beskattningsbar förmögenhet upptages den skattskyldiges skattepliktiga förmögenhet vid beskattningsårets utgång. Den beskattningsbara förmögenheten avrundas nedåt till helt tusental kronor. Lag ([1981:1001](https://selex.se/eli/sfs/1981/1001)).

### 10 §

Fysisk person, dödsbo, utländskt bolag eller sådan familjestiftelse som avsågs i [10 a §](#10a) andra stycket lagen ([1947:576](https://selex.se/eli/sfs/1947/576)) om statlig inkomstskatt i dess lydelse intill den 1 juli 1990 skall inte betala statlig förmögenhetsskatt, om den beskattningsbara förmögenheten inte överstiger 800 000 kronor.

Skatteplikt till statlig förmögenhetsskatt föreligger inte heller för juridisk person som avses i [6 §](#6) 1 mom. b) denna lag om den beskattningsbara förmögenheten inte överstiger 25 000 kronor. Lag ([1991:416](https://selex.se/eli/sfs/1991/416)).

### 11 §

1 mom. Statlig förmögenhetsskatt skall för fysisk person, dödsbo, utländskt bolag samt sådan familjestiftelse som avsågs i [10 a §](#10a) andra stycket lagen ([1947:576](https://selex.se/eli/sfs/1947/576)) om statlig inkomstskatt i dess lydelse intill den 1 juli 1990 utgöra:

när den beskattningsbara förmögenheten inte överstiger 1 600 000 kronor: en och en halv procent av den del av den beskattningsbara förmögenheten, som överstiger 800 000 kronor;

när den beskattningsbara förmögenheten överstiger 1 600 000 men inte 3 600 000 kr.: 12 000 kr. för 1 600 000 kr. och 2,5 % av återstoden; 3 600 000 kr.: 62 000 kr. för 3 600 000 kr. och 3 % av återstoden. Lag ([1991:416](https://selex.se/eli/sfs/1991/416)).

### 11 §

2 mom. Statlig förmögenhetsskatt skall för juridisk person, som avses i [6 §](#6) 1 mom. b) denna lag utgöra: en och en halv promille av den del av den beskattningsbara förmögenheten, som överstiger 25 000 kronor, dock lägst en krona. Lag ([1980:1055](https://selex.se/eli/sfs/1980/1055)).

### 12 §

1 mom. För makar som levt tillsammans under beskattningsåret beräknas den skattepliktiga förmögenheten för makarna var för sig. Brist som uppkommer vid beräkningen av den ena makens förmögenhet, får avräknas från den andres förmögenhet.

Har skattskyldig hemmavarande barn under 18 år som enligt 2 kap. [4 §](#kap2.4) lagen ([1990:325](https://selex.se/eli/sfs/1990/325)) om självdeklaration och kontrolluppgifter skall lämna självdeklaration för beskattningsåret beräknas den skattepliktiga förmögenheten för den skattskyldige och barnet var för sig.

Den beskattningsbara förmögenheten beräknas i fall som avses i första stycket gemensamt för makarna och i fall som avses i andra stycket gemensamt för föräldrar och barn. Frågan om skatteplikt enligt [10 §](#10) bedöms med hänsyn till den gemensamma beskattningsbara förmögenheten. Skatten beräknas med hänsyn till denna förmögenhet och fördelas på var och en efter hans skattepliktiga förmögenhet. Lag ([1991:416](https://selex.se/eli/sfs/1991/416)).

### 12 §

2 mom. Äkta makar, som under beskattningsåret levt åtskilda, skola i fråga om taxering till statlig förmögenhetsskatt anses såsom av varandra oberoende skattskyldiga. Förordning ([1952:407](https://selex.se/eli/sfs/1952/407)).

### 12 §

3 mom. Ingår i skattepliktig förmögenhet fastighet, som äger del i samfällighet av annat slag än som avses i [6 §](#6) 1 mom. första stycket b), behöver vid redovisningen av förmögenheten i den del den utgöres av fastighetens andel i samfälligheten ej upptagas belopp som understiger 5 000 kronor. Lag ([1985:1020](https://selex.se/eli/sfs/1985/1020)).

## Beskattningsort

### 14 §

Skattskyldig taxeras till statlig förmögenhetsskatt i den kommun, där han skall taxeras till statlig inkomstskatt.

## Allmänna bestämmelser

### 16 §

1 mom. Vad i denna lag stadgas om person, som varit här i riket bosatt, skall jämväl äga tillämpning å person, som i Sverige stadigvarande vistats utan att vara härstädes bosatt. Lag ([1974:859](https://selex.se/eli/sfs/1974/859)).

### 16 §

2 mom. Med utländskt bolag skall, där ej annat uttryckligen stadgas, i denna lag likställas främmande stat samt utländsk menighet, försäkringsanstalt och förening ävensom annan här i riket icke hemmahörande juridisk person. Lag ([1974:859](https://selex.se/eli/sfs/1974/859)).

### 17 §

På svensk medborgare, som tillhört svensk beskickning hos utländsk makt, svensk permanent delegation hos mellanstatlig organisation eller lönat svenskt konsulat eller beskickningens, delegationens eller konsulatets betjäning och som på grund av sin tjänst varit bosatt utomlands, tillämpas vad i denna lag stadgas angående här i riket bosatt person. Detsamma gäller sådan persons make samt barn under 18 år, om de har varit svenska medborgare och har bott hos honom. Lag ([1978:929](https://selex.se/eli/sfs/1978/929)).

### 18 §

En person, som har tillhört främmande makts beskickning eller lönade konsulat här i riket eller beskickningens eller konsulatets betjäning, som inte har varit svensk medborgare och som inte var bosatt här i riket när han kom att tillhöra beskickningen eller konsulatet eller beskickningens eller konsulatets betjäning, anses i beskattningshänseende inte ha varit bosatt här i riket. Sådan person åtnjuter, förutom den inskränkning i skattskyldigheten som följer av vad som nu sagts, frikallelse från skattskyldighet för förmögenhet, som utgörs av andelar i svenska ekonomiska föreningar. Skatt skall av person, varom nu är fråga, utgöras i den kommun här i riket, där han under beskattningsåret först haft sitt egentliga bo och hemvist eller, utan att sådant fall förelegat, stadigvarande vistats.

Vad ovan sagts gäller också sådan persons make, barn under 18 år och enskilda tjänare om de har bott hos honom och inte har varit svenska medborgare. Lag ([1984:896](https://selex.se/eli/sfs/1984/896)).

### 19 §

Där för tillämpningen av denna lag erfordras föreskrifter utöver vad de vid lagen fogade anvisningarna innehålla, äger regeringen utfärda sådana föreskrifter. Tabeller, som utöver de vid lagen fogade tabellerna äro erforderliga för tillämpningen av lagen, fastställas av riksskatteverket. Lag ([1974:859](https://selex.se/eli/sfs/1974/859)).

Om undantag från denna lags bestämmelser i vissa fall

### 20 §

1 mom. Är förmögenhet, för vilken statlig förmögenhetsskatt skall utgöras, tillika underkastad motsvarande beskattning i annan stat, och har, till förekommande av eller lindring i dylik dubbelbeskattning, överenskommelse träffats om uppdelning av beskattningsrätten mellan nämnda stat och Sverige eller förordnande meddelats, att viss förmögenhet eller förmögenhet av visst slag skall helt eller delvis vara fri från beskattning här i riket, skall beskattning, som äger rum med tillämpning av överenskommelse eller förordnande, varom nu sagts, anses hava ägt rum enligt denna lag. Lag ([1974:859](https://selex.se/eli/sfs/1974/859)).

### 20 §

2 mom. Regeringen äger, till förekommande av eller lindring i sådan dubbelbeskattning, som i 1 mom. sägs, med annan stats regering träffa överenskommelse, såvitt avser fördelning i beskattningshänseende mellan berörda stat och Sverige av förmögenhet, som är underkastad dubbelbeskattning, eller ock, under förutsättning av ömsesidighet i tillämpliga hänseenden, förordna, att viss förmögenhet eller förmögenhet av visst slag skall helt eller delvis vara fri från beskattning här i riket.

I fall, varom i detta mom. förmäles, må regeringen förklara, att statlig förmögenhetsskatt skall för skattskyldig fastställas till högre belopp än gällande bestämmelser eljest skulle föranleda, dock att skatten ej må komma att uppgå till större del, procentuellt beräknad, av den på grundval av överenskommelsen eller beslutet fastställda beskattningsbara förmögenheten än skatten skulle utgjort av den beskattningsbara förmögenhet, som skulle hava fastställts, om hänsyn ej tagits till överenskommelsen eller beslutet. Vad i [11 §](#11) 3 mom. och [12 §](#12) 1 mom. stadgas om beräkning av statlig förmögenhetsskatt i helt antal kronor skall äga motsvarande tillämpning vid beräkning av skatt, som i detta mom. avses.

Överenskommelse med främmande stats regering i fråga, varom i detta mom. förmäles, skall upphöra att gälla senast vid det årsskifte, som infaller närmast efter det en uppsägningstid av högst sex månader tilländalupit. Lag ([1974:859](https://selex.se/eli/sfs/1974/859)).

### 20 §

3 mom. Regeringen äger meddela de närmare föreskrifter, som må finnas erforderliga för tillämpning av överenskommelser eller förordnanden, varom i denna paragraf stadgas. Lag ([1974:859](https://selex.se/eli/sfs/1974/859)).

### 21 §

Under förutsättning av ömsesidighet må regeringen medgiva befrielse från utgörande av skatt för förmögenhet, bestående av främmande stat tillhörig, för dess beskickning eller konsulat härstädes avsedd fastighet. Lag ([1974:859](https://selex.se/eli/sfs/1974/859)).

### 22 §

Skuld, som häftar vid förmögenhet, vilken jämlikt överenskommelse eller beslut varom i [20 §](#20) eller [21 §](#21) sägs ej skall här i riket beskattas, får icke vid taxering till statlig förmögenhetsskatt avräknas från förmögenhet, som skall tagas till beskattning härstädes.

### 23 §

Om skattskyldig blivit genom beslut av vederbörande myndigheter beskattad för samma förmögenhet såväl här i riket som i utländsk stat, må regeringen på ansökan av den skattskyldige efter vederbörandes hörande kunna, därest ömmande omständigheter eller eljest synnerliga skäl föreligga, till undvikande av eller lindring i dubbelbeskattningen, förordna om efterskänkande av statlig förmögenhetsskatt. Har skatten redan erlagts, återbekommes den i den ordning, som för restitution av skatt i uppbördslagen stadgas. Lag ([1974:859](https://selex.se/eli/sfs/1974/859)).

## Tabell I

utvisande kapitalvärdet av en efter förloppet av nedanstående antal år till betalning förfallen fordran eller skuld på 100 kronor, varpå ränta ej skall beräknas för tiden före förfallodagen. Tiden avrundas nedåt till helt antal år.

Antal år        Kapitalvärde    Antal år        Kapitalvärde 0               100             14--18          40 1               90              19--24          30 2-- 4           80              25--32          20 5-- 6           70              33--46          10 7-- 9           60              47--            0 10--13          50

## Tabell II

utvisande kapitalvärdet av en under nedanstående antal år utgående ränta (avkomst, förmån) på 1 krona. Tiden avrundas nedåt till helt antal år. Antal år        Kapitalvärde            Antal år        Kapitalvärde -- 4            hela det sammanlagda    18--20          12 räntebeloppet           21--23          13 5               4                       24--26          14 6               5                       27--30          15 7--8            6                       31--35          16 9               7                       36--42          17 10--11          8                       43--53          18 12--13          9                       54--75          19 14--15          10                      76--            20 16--17          11

Skall ränta börja först efter visst antal år, beräknas kapitalvärde vid ifrågavarande tidpunkt enligt denna tabell, varefter detta värde omräknas till aktuellt kapitalvärde med användning av Tabell I.

## Övergångsbestämmelser

[1974:998](https://selex.se/eli/sfs/1974/998)

Denna lag träder i kraft den 1 januari 1975 och tillämpas första gången vid 1976 års taxering. De nya bestämmelserna skall tillämpas jämväl i fråga om andelar i sådana aktiefonder vilka med stöd av övergångsbestämmelserna till aktiefondslagen ([1974:931](https://selex.se/eli/sfs/1974/931)) får fortsätta efter utgången av år 1974. Äldre bestämmelser gäller alltjämt vid 1975 eller tidigare års taxeringe och vid eftertaxering för år 1975 eller tidigare.

[1984:896](https://selex.se/eli/sfs/1984/896)

Denna lag träder i kraft den 1 januari 1985 och tillämpas första gången vid 1986 års taxering.

[1984:1080](https://selex.se/eli/sfs/1984/1080)

Denna lag träder i kraft den 1 januari 1985 och tillämpas första gången vid 1986 års taxering.

[1985:309](https://selex.se/eli/sfs/1985/309)