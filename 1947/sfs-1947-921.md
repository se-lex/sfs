---
beteckning: 1947:921
rubrik: Kungörelse om expediering av beslut angående ändring i rikets indelning m.m.
departement: Civildepartementet
utfardad_datum: 1947-11-21
publicerad_datum: 2007-08-31
pdf_url: https://svenskforfattningssamling.se/sites/default/files/sfs/1947-11/SFS1947-921.pdf
andringsforfattningar:
  - beteckning: "1987:703"
    rubrik: "Förordning (1987:703) om upphävande av kungörelsen (1947:921) om expediering av beslut angående ändring i rikets indelning m.m."
    ikraft_datum: 1987-07-01
    anteckningar: upph.
  - beteckning: "1979:774"
    rubrik: "Förordning (1979:774) om ändring i kungörelsen (1947:921) om expediering av beslut angående ändring i rikets indelning m.m."
    anteckningar: ändr. 1-6 §§; omtryck
  - beteckning: "1971:1099"
    anteckningar: "ändr. 1-3, 5 §§; omtryck"
  - beteckning: "1967:333"
    anteckningar: "ändr. 1, 2 §§"
  - beteckning: "1954:88"
    anteckningar: "ändr. 2, 3 §§"
  - beteckning: "1962:507"
    anteckningar: ändr. 5 §
---

# Kungörelse (1947:921) om expediering av beslut angående ändring i rikets indelning m.m.

## 1 §

När ett beslut om indelningsändring enligt lagen ([1979:411](https://selex.se/eli/sfs/1979/411)) om ändring i rikets indelning i kommuner, landstingskommuner och församlingar har meddelats, skall en avskrift av beslutet sändas till statistiska centralbyrån, kammarkollegiet, riksskatteverket, statens planverk, statens lantmäteriverk och länsstyrelsen. Om beslutet avser ändring i församlingsindelningen, skall en avskrift sändas även till domkapitlet och stiftsnämnden. Förordning ([1979:774](https://selex.se/eli/sfs/1979/774)).

## 2 §

När ett beslut om fastställelse eller ändring av regionplan, generalplan, stadsplan eller byggnadsplan har meddelats, skall en avskrift av beslutet snarast möjligt sändas till statens planverk, byggnadsnämnden, fastighetsbildningsmyndigheten och fastighets registermyndigheten.

När länsstyrelsens beslut har vunnit laga kraft eller, om regeringen har beslutat i ärendet, när beslutet har meddelats, skall länsstyrelsen sända en kopia av planen med tillhörande bestämmelser och beskrivning till planverket, fastighetsbildningsmyndigheten och fastighetsregistermyndigheten. Om beslutet gäller en regionplan, skall en sådan kopia sändas även till de berörda byggnadsnämnderna. Förordning ([1979:774](https://selex.se/eli/sfs/1979/774)).

## 3 §

När ett förordnande enligt byggnadslagen ([1947:385](https://selex.se/eli/sfs/1947/385)) om förbud mot nybyggnad eller mot schaktning, fyllning, trädfällning eller därmed jämförliga åtgärder har meddelats, skall en avskrift av beslutet sändas till byggnadsnämnden och fastighetsbildningsmyndigheten. Om länsstyrelsen har meddelat beslutet, skall avskriften sändas så snart beslutet har vunnit laga kraft. Förordning ([1979:774](https://selex.se/eli/sfs/1979/774)).

## 4 §

Beslut som avses i 1-[3 §](#3)§ bör, utöver vad som anges i dessa paragrafer, sändas till de myndigheter och organisationer som behöver beslutet för sin verksamhet. Förordning ([1979:774](https://selex.se/eli/sfs/1979/774)).

## 5 §

Vid kopiering av en plan som avses i [2 §](#2) bör kommunen och andra som berörs av beslutet och som begär det få tillfälle att för egen räkning samtidigt utföra önskat antal kopior.

Om inte sökanden bekostar kopiornas utförande eller särskilda omständigheter föranleder annat, bör Liber Grafiska Aktiebolag anlitas för att utföra kopiorna.

Om sökanden skall bekosta kopiorna, skall länsstyrelsen förelägga honom viss tid, inom vilken kopiorna skall vara länsstyrelsen tillhanda. Om sökanden inte iakttar tidsfristen, får länsstyrelsen utföra kopiorna på sökandens bekostnad. Förordning ([1979:774](https://selex.se/eli/sfs/1979/774)).

## 6 §

Kostnaderna för kopior, som inte skall betalas av sökanden, betalas av länsstyrelsen. Förordning ([1979:774](https://selex.se/eli/sfs/1979/774)).