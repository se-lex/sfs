---
beteckning: 1978:402
rubrik: Förordning om villkor för exportkreditstöd
departement: Finansdepartementet
utfardad_datum: 1978-06-08
publicerad_datum: 2008-10-10
forarbeten: "Jfr prop. 1977/78:155, NU 1977/78:73, rskr 1977/78:379"
pdf_url: https://svenskforfattningssamling.se/sites/default/files/sfs/1978-06/SFS1978-402.pdf
andringsforfattningar:
  - beteckning: "1993:1278"
    anteckningar: upph.
---

# Förordning (1978:402) om villkor för exportkreditstöd

## 1 §

Medgivande om exportkreditstöd enligt lagen ([1978:401](https://selex.se/eli/sfs/1978/401)) om exportkreditstöd får lämnas av exportkreditnämnden endast under förutsättning att

1. villkoren för exportkrediten såvitt avser kreditens andel av köpeskillingen och kredittidens längd står i överensstämmelse med den överenskommelse om riktlinjer för begränsning av statligt stöd vid exportkreditgivning, som Sverige har biträtt, och med grunderna för denna överenskommelse,

2. villkoren för exportaffären - med beaktande av varuslag, köpeskillingens storlek och andra sådana omständigheter - överensstämmer med de internationellt tillämpade riktlinjer som exportkreditnämnden iakttar vid beviljande av exportkreditgarantier enligt förordningen ([1974:60](https://selex.se/eli/sfs/1974/60)) om exportkreditgaranti.

## 2 §

Stödberättigad kostnadsdel som avses i [3 §](#3) lagen ([1978:401](https://selex.se/eli/sfs/1978/401)) om exportkreditstöd får inte överstiga skillnaden mellan räntekostnaden för finansiering av exportkrediten och en ränta som beräknas enligt den lägsta  tillämpliga räntesats som anges i den i [1 §](#1) 1 nämnda överenskommelsen.