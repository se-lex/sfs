---
beteckning: 1978:571
rubrik: "Förordning om statligt stöd till teknisk forskning, industriellt utvecklingsarbete och uppfinnarverksamhet"
departement: Näringsdepartementet
utfardad_datum: 1978-06-15
publicerad_datum: 2008-10-10
forarbeten: "Jfr prop. 1977/78:111, NU 1977/78:75, rskr 1977/78:361"
pdf_url: https://svenskforfattningssamling.se/sites/default/files/sfs/1978-06/SFS1978-571.pdf
andringsforfattningar:
  - beteckning: "1984:643"
    rubrik: "Förordning (1984:643) om ändring i förordningen (1978:571) om statligt stöd till teknisk forskning, industriellt utvecklingsarbete och uppfinnarverksamhet"
    ikraft_datum: 1984-07-01
    anteckningar: "ändr. 2 §; nya 7 a, 10 a, 10 b §§"
  - beteckning: "1991:1102"
    rubrik: "Förordning (1991:1102) om ändring i förordningen (1978:571) om statligt stöd till teknisk forskning, industriellt utvecklingsarbete och uppfinnarverksamhet"
    ikraft_datum: 1991-07-01
    anteckningar: "ändr. 1, 2, 3, 10, 10 a, 10 b, 12, 14, 18, 19, 20, 21, 22 §§"
  - beteckning: "1991:1332"
    rubrik: "Förordning (1991:1332) om ändring i förordningen (1978:571) om statligt stöd till teknisk forskning, industriellt utvecklingsarbete och uppfinnarverksamhet"
    ikraft_datum: 1991-11-01
    anteckningar: "upph. 8, 12 §§; ändr. 1, 2, 5, 6, 7, 7 a, 9, 10, 10 a, 14, 15, 17 §§; omtryck"
  - beteckning: "1993:1330"
    rubrik: "Förordning (1993:1330) om ändring i förordningen (1978:571) om statligt stöd till teknisk forskning, industriellt utvecklingsarbete och uppfinnarverksamhet"
    ikraft_datum: 1994-01-15
    anteckningar: ändr. 9 §
  - beteckning: "1995:1254"
    anteckningar: upph.
  - beteckning: "1982:573"
    rubrik: "Förordning (1982:573) om ändring i förordningen (1978:571) om statligt stöd till teknisk forskning, industriellt utvecklingsarbete och uppfinnarverksamhet"
    anteckningar: ändr. 2 §
  - beteckning: "1980:473"
    rubrik: "Förordning (1980:473) om ändring i förordningen (1978:571) om statligt stöd till teknisk forskning, industriellt utvecklingsarbete och uppfinnarverksamhet"
    anteckningar: "nuvarande 13-16 §§ betecknas 19-22 §§; ändr. 3, 10 §§; nya 13-18 §§, rubr. närmast före 13 §; omtryck"
  - beteckning: "1979:605"
    rubrik: "Förordning (1979:605) om ändring i förordningen (1978:571) om statligt stöd till teknisk forskning, industriellt utvecklingsarbete och uppfinnarverksamhet"
    anteckningar: "ändr. 1, 9, 11 §§"
---

# Förordning (1978:571) om statligt stöd till teknisk forskning, industriellt utvecklingsarbete och uppfinnarverksamhet

## Allmänna bestämmelser

### 1 §

För att främja teknisk forskning, industriellt utvecklingsarbete och uppfinnarverksamhet lämnar närings- och teknikutvecklingsverket i mån av tillgång på medel stöd enligt denna förordning till den som bedriver eller ämnar bedriva verksamhet inom sådant område.

För stöd inom ramen för det av riksdagen beslutade Huvudprogram Energiforskning gäller förordningen ([1987:819](https://selex.se/eli/sfs/1987/819)) om statligt stöd till energiforskning. Förordning ([1991:1332](https://selex.se/eli/sfs/1991/1332)).

### 2 §

Stöd lämnas som bidrag, lån, medel mot royalty eller garanti. Utfästelse om stöd kan lämnas enligt 10 a och [10 b §](#10b)§. Stödet får även ges i form av uppdrag eller beställning att ta fram eller utveckla ny teknik eller som stipendier eller pris till uppfinnare, om detta är lämpligare med hänsyn till syftet med stödet.

Ges stödet i sådan form att närings- och teknikutvecklingsverket kan förfoga över resultatet av arbetet, skall särskild uppmärksamhet riktas på frågan hur detta bäst skall nyttiggöras. Verket bör undvika att inneha äganderätten till sådana resultat.

Stöd lämnas antingen till kollektiv verksamhet inom ett ramprogram eller till ett särskilt projekt eller en grupp av projekt. Förordning ([1991:1332](https://selex.se/eli/sfs/1991/1332)).

## Stöd till kollektiv verksamhet

### 3 §

Stöd till kollektiv verksamhet lämnas under förutsättning att en grupp av företag i avtal med närings- och teknikutvecklingsverket åtagit sig att gemensamt med verket genomföra och finansiera forskning och utvecklingsarbete inom visst område inom ramen för ett särskilt program.

Ett sådant avtal skall för att bli gällande godkännas av regeringen, såvida inte avtalet innebär att tidigare åtaganden förlängs utan större ändring av verksamhetens inriktning eller ökning av verksamhetens omfattning. För avtal som innebär att statens finansieringsandel inte oväsentligt överstiger industrins krävs dock regeringens godkännande även vid sådan förlängning. Förordning ([1991:1102](https://selex.se/eli/sfs/1991/1102)).

## Projektstöd

### 4 §

Projektstöd ges efter ansökan till projekt med teknisk risk. Ansökan skall prövas med beaktande av de tekniska möjligheterna att genomföra projektet med åsyftat resultat och möjligheterna att nyttiggöra resultatet.

Till företag med betydande finansiella resurser får stöd beviljas endast för

1. projekt vars resultat kan nyttiggöras för socialt, medicinskt eller annat liknande allmännyttigt ändamål eller

2. projekt för annat ändamål med hög teknisk risknivå.

### 5 §

Stöd till projekt får motsvara högst halva kostnaden för projekt om

1. stödet utgår till företag med betydande egna finansiella resurser för projektet enligt [4 §](#4) andra stycket 2 eller

2. projektet kan väntas medföra ekonomiskt utbyte för stödmottagaren.

Till enskild person eller småföretag får utan hinder av första stycket stöd utgå med större andel av kostnaden, om särskilda skäl föreligger.

Stöd till annat projekt än som anges i första stycket får motsvara hela kostnaden för projektet. Förordning ([1991:1332](https://selex.se/eli/sfs/1991/1332)).

### 6 §

Projektstöd skall förenas med de villkor som behövs med hänsyn till ändamålet med projektet och i övrigt. Om villkoren innefattar konverteringsrätt till aktier eller optionsrätt till teckning av aktier, får närings- och teknikutvecklingsverket, efter godkännande av stödmottagaren överlåta sina rättigheter till annan. Förordning ([1991:1332](https://selex.se/eli/sfs/1991/1332)).

### 7 §

Stöd till projekt som anges i [5 §](#5) första stycket ges med förbehåll att stödet jämte ränte enligt [10 §](#10) skall återbetalas, såvida inte resultatet av projektet föranleder att återbetalningsskyldigheten efterges (lån). Stöd kan, om närings- och teknikutvecklingsverket med hänsyn till omständigheterna finner lämpligt, ges utan förbehåll om återbetalning (bidrag).

Eftergift skall medges, om stödmottagaren enligt närings- och teknikutvecklingsverkets bedömning visat att projektets resultat varken har gett eller kan väntas ge ekonomiskt utbyte av mer än begränsad omfattning. Förordning ([1991:1332](https://selex.se/eli/sfs/1991/1332)).

### 7 a §

Stöd till projekt som anges i [5 §](#5) första stycket får också lämnas med villkor att mottagaren förbinder sig att till stödgivaren utge ersättning i form av royalty eller annan löpande avgift. I sådana fall tillämpas inte [7 §](#7). Villkoren för ersättningen skall bestämmas med hänsyn till projektets risk och beräknade ekonomiska utfall.

Stödmottagaren kan befrias från sin ersättningsskyldighet om stödmottagaren enligt närings- och teknikutvecklingsverkets bedömning visat att projektets resultat varken har gett eller kan väntas ge ekonomiskt utbyte av mer än begränsad omfattning. Förordning ([1991:1332](https://selex.se/eli/sfs/1991/1332)).

### 9 §

Som villkor för bidrag eller för eftergift av återbetalningsskyl- dighet skall gälla att resultaten får göras offentliga och allmänt tillgängliga. Vad nu sagts skall dock inte gälla om Närings- och teknikutvecklingsverket finner anledning att frångå detta villkor. Förordning ([1993:1330](https://selex.se/eli/sfs/1993/1330)).

### 10 §

Lån skall betalas åter enligt plan som fastställs när lånet beviljas. Återbetalningsvillkoren skall bestämmas med hänsyn till syftet med lånet, låntagarens ekonomiska ställning och övriga omständigheter. Ränta tas ut för viss tid och efter en räntesats som fastställs av närings- och teknikutvecklingsverket. Förordning ([1991:1332](https://selex.se/eli/sfs/1991/1332)).

### 10 a §

Om det bedöms ändamålsenligt kan närings- och teknikutvecklingsverket utfästa sig att vid en senare tidpunkt utbetala stöd för ett projekt (projektförsäkring). Vid en eventuell utbetalning tillämpas de bestämmelser och villkor som gäller för projektstöd i övrigt. Förordning ([1991:1332](https://selex.se/eli/sfs/1991/1332)).

### 10 b §

För en projektförsäkring skall den som utfästelsen avser till närings- och teknikutvecklingsverket erlägga en särskild avgift. Avgiften skall bestämmas med hänsyn till projektets risk och beräknade ekonomiska utfall samt de villkor som gäller för projektförsäkringen. Den skall uppgå till ett belopp motsvarande minst en procent per år av det utfästa beloppet så länge försäkringen gäller. Avgiften kan också utgå i form av royalty eller annan löpande avgift som är beroende av projektets resultat. Förordning ([1991:1102](https://selex.se/eli/sfs/1991/1102)).

### 11 §

Stödmedel får återkrävas om

1. medlen har utbetalats till följd av att stödmottagaren har lämnat oriktiga eller ofullständiga uppgifter eller förtigit något förhållande av betydelse för beslutet om stöd.

2. medlen har använts på ett sätt som uppenbarligen strider mot syftet med stödet eller

3. stödmottagaren i väsentlig mån åsidosätter någon bestämmelse eller något villkor som gäller för stödet.

## Särskilda bestämmelser om arbetstagarinitierade projekt

### 13 §

För att främja idéer eller initiativ från de anställda till ny eller förbättrad teknik eller nya eller förbättrade produkter gäller för projekt som grundas på sådana idéer eller initiativ (arbetstagarinitierade projekt) bestämmelserna i 14--[18 §](#18)§ utan hinder av vad som annars är föreskrivet i denna förordning.

Som arbetstagarinitierade anses inte projekt som grundas på idéer eller initiativ inom ramen för företagets normala utvecklingsarbete.

### 14 §

Stöd får motsvara högst två tredjedelar av kostnaden för projektet oavsett företagets storlek, egna finansiella resurser eller projektets karaktär.

I kostnaden får inräknas kostnader för bedömning av den idé som ligger till grund för projektet.

Om närings- och teknikutvecklingsverket finner det lämpligt och förenligt med syftet med stöd till arbetstagarinitierade projekt, får stöd lämnas till ett företag för att användas för sådana projekt i former som bestäms av företaget i samråd med de anställda. Förordning ([1991:1332](https://selex.se/eli/sfs/1991/1332)).

### 15 §

Stöd skall lämnas med förbehåll enligt 7 eller [7 a §](#7a)§. Eftergift av återbetalningsskyldigheten skall medges om stödmottagaren enligt närings- och teknikutvecklingsverkets bedömning visat att projektets resultat varken har gett eller kan väntas ge ekonomiskt utbyte av mer än begränsad omfattning. Förordning ([1991:1332](https://selex.se/eli/sfs/1991/1332)).

### 16 §

Stöd kan lämnas även om idén till projektet har väckts utanför det företag där det genomförs. En förutsättning för detta är att vid genomförandet projektets särskilda karaktär består. Stödet lämnas till det företag där projektet genomförs.

### 17 §

Som ett särskilt villkor för stöd skall gälla, om inte särskilda skäl föranleder annat, att idégivaren ges tillfälle att delta i utvecklingsarbetet. Förordning ([1991:1332](https://selex.se/eli/sfs/1991/1332)).

### 18 §

Innan närings- och teknikutvecklingsverket fattar beslut i ärenden om stöd till arbetstagarinitierade projekt, skall yttrande inhämtas från dess nämnd för arbetstagarinitierat utvecklingsarbete. Förordning ([1991:1102](https://selex.se/eli/sfs/1991/1102)).

Tillsyn m. m.

### 19 §

Närings- och teknikutvecklingsverket skall följa verksamheten till vilken stöd har utgått och därvid utöva tillsyn över att föreskrivna villkor iakttas. Förordning ([1991:1102](https://selex.se/eli/sfs/1991/1102)).

### 20 §

Den som utövar verksamhet vartill stöd utgår enligt denna förordning skall, enligt vad närings- och teknikutvecklingsverket närmare föreskriver, lämna verket behövlig redovisning för verksamheten och bereda den verket utser tillfälle att granska verksamheten samt därvid lämna de uppgifter om verksamheten som begärs. Förordning ([1991:1102](https://selex.se/eli/sfs/1991/1102)).

### 21 §

Mot beslut av närings- och teknikutvecklingsverket i ärende om stöd enligt denna förordning får talan ej föras. Förordning ([1991:1102](https://selex.se/eli/sfs/1991/1102)).

### 22 §

Ytterligare föreskrifter för verkställighet av denna förordning meddelas av närings- och teknikutvecklingsverket. Förordning ([1991:1102](https://selex.se/eli/sfs/1991/1102)).