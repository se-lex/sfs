---
beteckning: 1978:441
rubrik: Förordning om kollektivtrafiknämnd
departement: Kommunikationsdepartementet
utfardad_datum: 1978-06-08
publicerad_datum: 2008-10-10
pdf_url: https://svenskforfattningssamling.se/sites/default/files/sfs/1978-06/SFS1978-441.pdf
andringsforfattningar:
  - beteckning: "1986:1077"
    rubrik: "Förordning (1986:1077) om ändring i förordningen (1978:441) om kollektiv- trafiknämnd"
    ikraft_datum: 1987-01-01
    anteckningar: ändr. 5 §
  - beteckning: "1991:1900"
    rubrik: "Förordning (1991:1900) om upphävande av förord- ningen (1978:441) om kollek- tivtrafiknämnd"
    anteckningar: upph.
---

# Förordning (1978:441) om kollektivtrafiknämnd

## 1 §

I [1 §](#1) lagen ([1978:440](https://selex.se/eli/sfs/1978/440)) om kollektivtrafiknämnd finns bestämmelser om kollektivtrafiknämndens uppgifter.

## 2 §

I [2 §](#2) lagen ([1978:440](https://selex.se/eli/sfs/1978/440)) om kollektivtrafiknämnd finns bestämmelser om kollektivtrafiknämndens sammansättning och om förordnande av nämndens ledamöter och ersättare för dessa.

## 3 §

I mån av behov får kollektivtrafiknämnden anlita sekreterare eller annat biträde.

## 4 §

Ärende hos kollektivtrafiknämnden avgörs vid sammanträde med nämnden efter föredragning av ordföranden eller den ordföranden utser.

Kollektivtrafiknämnden sammanträder på plats och tid som ordföranden bestämmer.

## 5 §

I ärenden hos kollektivtrafiknämnden skall föras protokoll när sammanträde hålls eller när nämnden i annat fall finner att protokoll behövs.

I [19 §](#19) förvaltningslagen ([1986:223](https://selex.se/eli/sfs/1986/223)) finns bestämmelser om rätt att få en avvikande mening antecknad. Förordning ([1986:1077](https://selex.se/eli/sfs/1986/1077)).

## 6 §

Handläggningen av ärende hos kollektivtrafiknämnden skall avslutas inom två månader från den dag ärendet anhängiggjordes, om inte nämnden av särskilda skäl beslutar annat.

## 7 §

Kollektivtrafiknämndens beslut som innebär avgörande av saken skall sättas upp särskilt. I beslutet skall anges de skäl på vilka det grundas. Det undertecknas av ordföranden och tillställs parterna genom nämndens försorg.

## 8 §

Ytterligare föreskrifter om nämndens verksamhetsformer meddelas av nämnden i arbetsordning.