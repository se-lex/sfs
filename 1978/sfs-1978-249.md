---
beteckning: 1978:249
rubrik: Förordning med instruktion för statens utsädeskontroll
departement: Jordbruksdepartementet
utfardad_datum: 1978-04-20
publicerad_datum: 2008-10-10
pdf_url: https://svenskforfattningssamling.se/sites/default/files/sfs/1978-04/SFS1978-249.pdf
andringsforfattningar:
  - beteckning: "1984:884"
    rubrik: "Förordning (1984:884) om ändring i förordningen (1978:249) med instruktion för statens utsädeskontroll"
    ikraft_datum: 1984-12-25
    anteckningar: "ändr. 4, 6, 7, 9-11 §§"
  - beteckning: "1986:388"
    rubrik: "Förordning (1986:388) om ändring i förordningen (1978:249) med instruktion för statens utsädeskontroll"
    ikraft_datum: 1986-07-01
    anteckningar: ändr. 7 §
  - beteckning: "1986:790"
    rubrik: "Förordning (1986:790) om ändring i förordningen (1978:249) med instruktion för statens utsädeskontroll"
    ikraft_datum: 1987-01-01
    anteckningar: upph. 18 §; ändr. 10 §
  - beteckning: "1987:300"
    rubrik: "Förordning (1987:300) om ändring i förordningen (1978:249) med instruktion för statens utsädeskontroll"
    ikraft_datum: 1987-07-01
    anteckningar: ändr. 7 §
  - beteckning: "1988:860"
    anteckningar: upph.
---

# Förordning (1978:249) med instruktion för statens utsädeskontroll

## Inledande bestämmelse

### 1 §

Allmänna verksstadgan ([1965:600](https://selex.se/eli/sfs/1965/600)) skall, med undantag av [3 §](#3) 1, tillämpas på statens utsädeskontroll.

## Uppgifter

### 2 §

Utsädeskontrollen handhar den statliga utsädeskontrollen och statsplombering av utsäde i den mån det ej ankommer på annan.

### 3 §

Det åligger utsädeskontrollen särskilt att

utföra laboratorieundersökning och annan undersökning i växthus eller på fält av utsädesvarors kvalitet,

på begäran utföra utslagsgivande analys om flera analyser av samma utsädesvara givit olika resultat,

på begäran utföra statsplombering av utsäde,

på begäran insyna utsädesodling,

på begäran utföra kvalitetsanalys av foder  och kvarnspannmål,

på begäran träffa avtal med företag om kontroll av utsäde,

verka för samarbete mellan enheter inom kontrollverksamheten och för tillämpningen av enhetliga principer vid denna verksamhet såväl nationellt som internationellt,

utveckla analysmetoder och förbättra möjligheterna att få fram fullgoda utsädesvaror,

tillhandagå allmänheten med råd och anvisningar rörande utsäde.

### 4 §

Avgifter för statsplombering av utsäde enligt lagen ([1976:298](https://selex.se/eli/sfs/1976/298)) om statsplombering av utsäde och om växtförädlingsavgift samt för annan analys och kontroll fastställs av utsädeskontrollen efter samråd med riksrevisionsverket. Förordning ([1984:884](https://selex.se/eli/sfs/1984/884)).

## Organisation

### 5 §

Utsädeskontrollen står under tillsyn av lantbruksstyrelsen. Styrelsen får meddela särskilda föreskrifter för verksamheten.

### 6 §

Utsädeskontrollen leds av en styrelse. Ledamöter av denna är föreståndaren för utsädeskontrollen och högst fem andra ledamöter. Bland ledamöterna förordnar regeringen en ordförande. Styrelsen utser inom sig vice ordförande.

För ledamöterna finns ersättare till det antal regeringen bestämmer.

Kungörelsen ([1974:224](https://selex.se/eli/sfs/1974/224)) om personalföreträdare i statlig myndighets styrelse m. m. är tillämplig på utsädeskontrollen. Förordning ([1984:884](https://selex.se/eli/sfs/1984/884)).

### 7 §

Föreståndaren är chef för utsädeskontrollen. Föreståndaren har professors ställning.

Inom utsädeskontrollen finns två laboratorier. Dessutom finns en kanslienhet, en sortkontrollenhet och en potatisenhet.

Varje laboratorium och enhet förestås av en chef. Förordning ([1987:300](https://selex.se/eli/sfs/1987/300)).

### 8 §

Hos utsädeskontrollen är i övrigt anställda tjänstemän enligt personalförteckning samt annan personal i mån av behov och tillgång på medel.

I mån av behov och tillgång på medel får utsädeskontrollen anlita utomstående för särskilda uppdrag.

## Ärendenas handläggning

### 9 §

Av styrelsen avgörs

1. viktigare författningsfrågor,

2. viktigare frågor om utsädeskontrollens organisation och arbetsformer,

3. anslagsfrågor och andra frågor av större ekonomisk betydelse,

4. frågor om tillsättning av tjänster som lägst avdelningsdirektör,

5. frågor om skiljande från tjänst eller uppdrag eller om disciplinansvar, åtalsanmälan, avstängning eller läkarundersökning,

6. fråga om årlig arbetsplan för verksamheten,

7. andra frågor som föreståndaren hänskjuter till styrelsen. Förordning ([1984:884](https://selex.se/eli/sfs/1984/884)).

### 10 §

Styrelsen är beslutför när ordföranden eller vice ordföranden, föreståndaren och minst två av de i [6 §](#6) första stycket angivna ledamöterna är närvarande. När ett ärende av större vikt handläggs, skall om möjligt samtliga ledamöter närvara. Förordning ([1986:790](https://selex.se/eli/sfs/1986/790)).

### 11 §

Om ett styrelseärende är så brådskande att styrelsen inte hinner sammanträda för behandling av ärendet, avgörs detta genom meddelanden mellan ordföranden eller vice ordföranden och föreståndaren samt minst två ledamöter. Kan ärendet inte lämpligen avgöras på detta sätt, får föreståndaren besluta ensam i närvaro av den föredragande till vars uppgifter ärendet hör. Beslut, som fattas enligt denna paragraf, skall anmälas vid nästa sammanträde med styrelsen. Förordning ([1984:884](https://selex.se/eli/sfs/1984/884)).

### 12 §

Vid sammanträde med styrelsen får chefen för lantbruksstyrelsen eller den han sätter i sitt ställe närvara med rätt att yttra sig och få sin mening antecknad men ej att deltaga i styrelsens beslut.

### 13 §

Ärenden, som inte skall avgöras av styrelsen, avgörs av föreståndaren ensam.

Enskilda ärenden eller grupper av ärenden som inte är sådana att de behöver prövas av föreståndaren får avgöras av annan tjänsteman i den omfattning som framgår av arbetsordningen eller särskilda beslut.

### 14 §

När föreståndaren är förhindrad att utöva sin tjänst, utövas den av hans ställföreträdare. Denne inträder efter beslut av föreståndaren även i övrigt i hans ställe vid behandlingen av vissa ärenden eller grupper av ärenden.

### 15 §

Uppkommer hinder för såväl föreståndaren som dennes ställföreträdare, fullgörs föreståndarens åligganden av den som föreståndaren bestämmer.

### 16 §

I föreståndarens frånvaro får inte fattas sådana beslut av större vikt som kan anstå utan olägenhet. Åtgärder, som rubbar eller ändrar av styrelsen meddelade föreskrifter eller tillämpade grunder, får inte heller vidtagas utan hans medgivande.

Bestämmelserna i första stycket gäller även vid ledighet på föreståndartjänsten, till dess regeringen bestämmer annat.

### 17 §

Ärendena avgörs efter föredragning. Denna ankommer på chefen för det laboratorium eller den enhet dit ärendet hör eller på särskilt förordnad föredragande. I arbetsordningen eller genom särskilt beslut får medges att ärende som handläggs enligt [13 §](#13) andra stycket avgörs utan föredragning.

Föreståndaren får själv överta beredning och föredragning av ärende som skall avgöras av styrelsen.

Chef för laboratorium eller enhet får närvara när ärende som hör till hans laboratorium eller enhet föredras av annan.

### 19 §

Föreståndaren får utan föredragning meddela beslut som inte utan olägenhet kan uppskjutas till dess en föredragande hinner inställa sig.

### 20 §

I arbetsordningen eller genom särskilda beslut skall bestämmas vem som får infordra förklaring, upplysning eller yttrande i ärende hos utsädeskontrollen.

Tjänstetillsättning m.m.

### 21 §

Tjänsten som föreståndare tillsätts av regeringen efter förslag av utsädeskontrollen.

Andra tjänster tillsätts av utsädeskontrollen.

Förordnande för chef för laboratorium eller enhet att vara föreståndarens ställföreträdare meddelas av regeringen för högst tre år efter anmälan av ordföranden.

### 22 §

Sådana styrelseledamöter och ersättare för ledamöter, som inte är anställda hos utsädeskontrollen, förordnas av regeringen för högst tre år.

## Övriga bestämmelser

### 23 §

Talan mot beslut av utsädeskontrollen förs hos lantbruksstyrelsen genom besvär, om ej annat är föreskrivet.