---
beteckning: 1978:879
rubrik: Förordning med instruktion för militärledningens rådgivande nämnd
departement: Försvarsdepartementet
utfardad_datum: 1978-12-07
publicerad_datum: 2008-10-10
pdf_url: https://svenskforfattningssamling.se/sites/default/files/sfs/1978-12/SFS1978-879.pdf
andringsforfattningar:
  - beteckning: "1994:642"
    anteckningar: upph.
---

# Förordning (1978:879) med instruktion för militärledningens rådgivande nämnd

## Uppgifter

### 1 §

Militärledningens rådgivande nämnd har till uppgift att lämna överbefälhavaren och försvarsgrenscheferna synpunkter i viktiga avvägnings- och planeringsfrågor samt i sådana frågor av principiell art som rör personal, utbildning och organisation, dock inte om frågorna rör den operativa verksamheten och underrättelsetjänsten.

## Organisation

### 2 §

Nämnden består av nio ledamöter, som utses av regeringen. Rege ringen förordnar bland ledamöterna en ordförande och en vice ordförande.

### 3 §

Hos nämnden finns en sekreterare, som utses av regeringen.

## Ärendenas handläggning

### 4 §

Nämnden sammanträder på kallelse av ordföranden. Nämnden skall också sammanträda, om en ledamot väcker en fråga och begär att nämnden skall sammanträda för att behandla den.

### 5 §

Sekreteraren svarar för att protokoll förs vid sammanträdena och att protokollen expedieras. Nämnden beslutar i övrigt om sin verksamhet.

### 6 §

Nämnden har rätt att av andra myndigheter erhålla de upplysningar och det biträde som behövs för dess verksamhet och kan lämnas av myndigheterna.

## Övriga bestämmelser

### 7 §

Nämndens verksamhet upphör i krig och, om regeringen bestämmer det, vid krigsfara.

### 8 §

Innan överbefälhavaren eller en försvarsgrenschef avgör frågor av det slag som anges i [1 §](#1) skall nämndens uppfattning inhämtas.