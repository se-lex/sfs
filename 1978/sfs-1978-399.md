---
beteckning: 1978:399
rubrik: Förordning med instruktion för bostadsstyrelsens råd för belånings- och värderingsmetoder
departement: Bostadsdepartementet
utfardad_datum: 1978-06-01
publicerad_datum: 2008-10-10
pdf_url: https://svenskforfattningssamling.se/sites/default/files/sfs/1978-06/SFS1978-399.pdf
andringsforfattningar:
  - beteckning: "1984:89"
    rubrik: "Förordning (1984:89) om ändring i förordningen (1978:399) med instruktion för bostadsstyrelsens råd för belånings- och värderingsmetoder"
    ikraft_datum: 1984-03-20
    anteckningar: "ändr. 2, 3 §§"
  - beteckning: "1988:590"
    anteckningar: upph.
  - beteckning: "1980:31"
    rubrik: "Förordning (1980:31) om ändring i förordningen (1978:399) med instruktion för bostadsstyrelsens råd för belånings- och värderingsmetoder"
    anteckningar: "ändr. 2, 3 §§"
  - beteckning: "1979:817"
    rubrik: "Förordning (1979:817) om ändring i förordningen (1978:399) med instruktion för bostadsstyrelsens råd för belånings- och värderingsmetoder"
    anteckningar: "ändr. 2, 3 §§"
---

# Förordning (1978:399) med instruktion för bostadsstyrelsens råd för belånings- och värderingsmetoder

## 1 §

Bostadsstyrelsens råd för belånings- och värderingsmetoder har till uppgift att bistå styrelsen i frågor som rör utvecklingen av byggnadspriser och byggnadskostnader och inverkan av dessa på värdering och belåning av låneobjekt.

## 2 §

Rådet består av generaldirektören i bostadsstyrelsen, som är rådets ordförande, och 14 andra ledamöter. Vid förhinder för generaldirektören fungerar som ordförande den som generaldirektören utser bland verkets tjänstemän. Förordning ([1984:89](https://selex.se/eli/sfs/1984/89)).

## 3 §

I rådet skall ingå företrädare för var och en av följande myndigheter, nämligen statistiska centralbyrån, statens pris- och kartellnämnd, statens institut för byggnadsforskning och statens planverk. Därjämte skall tillfälle beredas Svenska kommunförbundet, Hyresgästernas riksförbund, Sveriges villaägareförbund, Svenska byggnadsentreprenörföreningen, Sveriges trähusfabrikers riksförbund, Industrins byggmaterialgrupp, Sveriges allmännyttiga bostadsföretag, Sveriges fastighetsägareförbund, Svenska riksbyggen förening u. p. a. och HSB:s riksförbund ek. för. att ha var sin företrädare i rådet. Förordning ([1984:89](https://selex.se/eli/sfs/1984/89)).

## 4 §

Andra ledamöter av rådet än ordföranden utses av bostadsstyrelsen för en tid av högst tre år efter samråd med vederbörande myndigheter och organisationer.