---
beteckning: 1978:849
rubrik: Förordning med instruktion för statens planverks råd för stål- och betongnormer
departement: Bostadsdepartementet
utfardad_datum: 1978-11-23
publicerad_datum: 2008-10-10
pdf_url: https://svenskforfattningssamling.se/sites/default/files/sfs/1978-11/SFS1978-849.pdf
andringsforfattningar:
  - beteckning: "1987:290"
    rubrik: "Förordning (1987:290) om ändring i förordningen (1978:849) med instruktion för statens planverks råd för stål- och betongnormer"
    ikraft_datum: 1987-07-01
    anteckningar: ändr. 1 §
  - beteckning: "1988:590"
    anteckningar: upph.
  - beteckning: "1980:410"
    rubrik: "Förordning (1980:410) om ändring i förordningen (1978:849) med instruktion för statens planverks råd för stål- och betongnormer"
    anteckningar: ändr. 1 §
---

# Förordning (1978:849) med instruktion för statens planverks råd för stål- och betongnormer

## 1 §

Statens planverks råd för stål- och betongnormer har till uppgift att biträda verket med att utarbeta sådana regler för tillämpningen av plan- och bygglagen ([1987:10](https://selex.se/eli/sfs/1987/10)) som rör konstruktioner av stål, andra metaller och betong. Reglerna skall utformas så att de -- med de kompletteringar som kan behövas för olika slag av speciella byggnadsverk och anläggningar -- efter fastställelse av vederbörande myndighet skall kunna tillämpas även för konstruktioner som inte regleras genom plan- och bygglagen. Förordning ([1987:290](https://selex.se/eli/sfs/1987/290)).

## 2 §

Rådet består av generaldirektören i planverket, som är rådets ordförande, och högst tjugo andra ledamöter. Vid förhinder för generaldirektören fungerar som ordförande den som generaldirektören utser bland verkets tjänstemän.

## 3 §

I rådet skall ingå företrädare för var och en av följande myndigheter, nämligen fortifikationsförvaltningen, statens järnvägar, statens vägverk, byggnadsstyrelsen, arbetarskyddsstyrelsen, statens råd för byggnadsforskning, statens vattenfallsverk och statens provningsanstalt.

Därjämte skall tillfälle beredas Cement- och betonginstitutet, Föreningen Sveriges byggnadsinspektörer, Hyresgästernas sparkasse- och byggnadsföreningars riksförbund, Jernkontoret, Stålbyggnadsinstitutet, Svenska betongföreningen, Svenska byggnadsarbetareförbundet, Svenska byggnadsentreprenörföreningen, Svenska kommunförbundet, Svenska konsulterande ingenjörers förening, Svenska metallindustriarbetareförbundet och Sveriges industriförbund att ha var sin företrädare i rådet.

## 4 §

Andra ledamöter av rådet än ordföranden utses av planverket för en tid av högst tre år efter samråd med vederbörande myndighet eller organisation.

Planverket får tillkalla särskilda sakkunniga att tillfälligt ingå som ledamöter i rådet.