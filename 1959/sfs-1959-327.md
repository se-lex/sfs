---
beteckning: 1959:327
rubrik: Kungörelse om införsel till riket av preventivmedel
departement: Socialdepartementet
utfardad_datum: 1959-06-05
publicerad_datum: 2007-08-31
pdf_url: https://svenskforfattningssamling.se/sites/default/files/sfs/1959-06/SFS1959-327.pdf
andringsforfattningar:
  - beteckning: "1990:545"
    rubrik: "Förordning (1990:545) om ändring i kungörelsen (1959:327) om införsel till riket av preventivmedel"
    ikraft_datum: 1990-07-01
    anteckningar: "ändr. 1, 2, 5 §§"
  - beteckning: "1993:748"
    rubrik: "Förordning (1993:748) om upphävande av kungörelsen (1959:327) om införsel till riket av preventivmedel"
    anteckningar: upph.
  - beteckning: "1973:1041"
    anteckningar: "upph. 4 §; ändr. 1, 5 §§"
  - beteckning: "1960:462"
    anteckningar: ändr. 3 §
---

# Kungörelse (1959:327) om införsel till riket av preventivmedel

## 1 §

Preventivmedel må, om läkemedelsverket ej föreskriver annat, införas endast av den som har tillstånd av läkemedelsverket att införa sådan vara. Läkemedelsverket äger föreskriva villkor för införseln.

Utan sådant tillstånd får dock i annat än handelssyfte preventivmedel införas av resande eller den som utför arbete på transportmedel. I fråga om rätt att hantera oförtullade preventivmedel gäller lagen ([1973:980](https://selex.se/eli/sfs/1973/980)) om transport, förvaring och förstöring av införselreglerade varor, m.m. Läkemedelsverket kan föreskriva begränsning av nämnda rätt att hantera vara. Förordning ([1990:545](https://selex.se/eli/sfs/1990/545)).

## 2 §

Samtliga kostnader för undersökning eller annan åtgärd, som läkemedelsverket kan komma att föreskriva såsom villkor för  införseln, skola gäldas av importören. Förordning ([1990:545](https://selex.se/eli/sfs/1990/545)).

## 3 §

Angående påföljd för olovlig införsel av preventivmedel och för försök därtill stadgas i lagen om straff för varusmuggling. Kungörelse ([1960:462](https://selex.se/eli/sfs/1960/462)).

## 5 §

Med preventivmedel och emballage, som förklarats förverkade eller eljest tillfallit kronan, skall förfaras på sätt läkemedelsverket bestämmer. Förordning ([1990:545](https://selex.se/eli/sfs/1990/545)).

## 6 §

Det åligger tullmyndighet att övervaka, att införsel icke sker i strid med denna kungörelse eller föreskrifter, som meddelats med stöd av kungörelsen.