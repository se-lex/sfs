---
beteckning: 1959:22
rubrik: Kungörelse om tillämpning av ett mellan Sverige och Förenade Arabrepubliken den 29 juli 1958 ingånget avtal för undvikande av dubbelbeskattning och förhindrande av skatteflykt beträffande inkomst- och förmögenhetsskatter
departement: Finansdepartementet
utfardad_datum: 1959-01-16
publicerad_datum: 2007-08-31
forarbeten: "Jfr prop. 1958:B 47; BeU 1958:B 24; Rskr 1958:B 109"
pdf_url: https://svenskforfattningssamling.se/sites/default/files/sfs/1959-01/SFS1959-22.pdf
andringsforfattningar:
  - beteckning: "1995:543"
    anteckningar: upph.
  - beteckning: "1973:52"
    anteckningar: ändr. 1 p anvisn. till art. 5 i bil. 2
---

# Kungörelse (1959:22) om tillämpning av ett mellan Sverige och Förenade Arabrepubliken den 29 juli 1958 ingånget avtal för undvikande av dubbelbeskattning och förhindrande av skatteflykt beträffande inkomst- och förmögenhetsskatter

Sedan den 29 juli 1958 avtal, vars lydelse i engelsk text och svensk översättning bilaga (bilaga 1) vid denna kungörelse utvisar, slutits mellan Sverige och Förenade Arabrepubliken för undvikande av dubbelbeskattning och förhindrande av skatteflykt beträffande inkomst- och förmögenhetsskatter, har Kungl. Maj:t - med stöd av [72 §](#72) 3 mom. kommunalskattelagen den 28 september 1928 (nr 370), [20 §](#20) 3 mom. lagen den 26 juli 1947 (nr 576) om statlig inkomstskatt samt [20 §](#20) 3 mom. lagen samma dag (nr 577) om statlig förmögenhetsskatt - funnit gott

dels förordna, att ifrågavarande avtal skall för Sveriges del lända till efterrättelse och tillämpas med ledning av dess lydelse i den svenska översättningen samt under iakttagande av härvid såsom bilaga (bilaga 2) fogade anvisningar;

dels ock föreskriva, att det skall åligga skattskyldig att utan hänsyn till att enligt avtalet allenast viss del av hans inkomst eller förmögenhet skall taxeras här i riket, likväl avgiva alla de uppgifter till ledning för taxeringen, vilka har har varit skyldig lämna, därest lindring i skattskyldigheten ej skolat äga rum. (Jämför [1974:770](https://selex.se/eli/sfs/1974/770) ö.b. och [1974:854](https://selex.se/eli/sfs/1974/854) ö.b.).

## Övergångsbestämmelser

[1959:22](https://selex.se/eli/sfs/1959/22)

Denna kungörelse träder i kraft dagen efter den, då kungörelsen enligt därå meddelad uppgift utkommit från trycket i Svensk författningssamling.

Kungörelsen ävensom bestämmelserna i avtalet skola, såvitt angår kupongskatt, första gången tillämpas med avseende å utdelning, som blivit tillgänglig för lyftning efter den 31 december 1957 och icke förfallit till betalning sistnämnda dag eller tidigare.

I övrigt skola kungörelsen ävensom bestämmelserna i avtalet första gången tillämpas med avseende å 1959 års taxering.

Genom denna kungörelse upphäves kungörelsen den 5 december 1958 (nr 644) angående tillämpning av ett mellan svenska regeirngen och Arabrepublikens regering träffat avtal om fritagande från beskattning av inkomster härrörande från luftfartstrafik; dock att sistnämnda kungörelse alltjämt skall äga tillämpning såvitt avser 1958 års taxering eller eftertaxering för år 1958 eller tidigare år.

## Övergångsbestämmelser

[1996:167](https://selex.se/eli/sfs/1996/167)

2. Kungörelsen ([1959:22](https://selex.se/eli/sfs/1959/22)) om tillämpning av ett mellan Sverige och Förenade Arabrepubliken den 29 juli 1958 ingånget avtal för undvikande av dubbelbeskattning och förhindrande av skatteflykt beträffande inkomst- och förmögenhetsskatter samt kungörelsen ([1973:53](https://selex.se/eli/sfs/1973/53)) om kupongskatt för person som är bosatt i Arabrepubliken Egypten (f. d. provinsen Egypten i Förenade Arabrepubliken), m. m. skall alltjämt tillämpas

a) i fråga om skatt som innehålls vid källan, på belopp som betalats eller krediterats före den 1 januari 1997,

b) i fråga om övriga skatter på inkomst, för beskattningsår som börjat före den 1 januari 1997, samt

c) i fråga om förmögenhetsskatt, på förmögenhet som taxeras vid 1997 eller tidigare års taxering.