---
beteckning: 1959:147
rubrik: Kungörelse om viss lots- och fyrstaten tillhörande personals skyldighet att fullgöra militärtjänstgöring
departement: Försvarsdepartementet
utfardad_datum: 1959-04-10
publicerad_datum: 2007-08-31
pdf_url: https://svenskforfattningssamling.se/sites/default/files/sfs/1959-04/SFS1959-147.pdf
andringsforfattningar:
  - beteckning: "1993:244"
    rubrik: "Förordning (1993:244) om ändring i kungörelsen (1959:147) om viss lots- och fyrstaten tillhörande personals skyldighet att fullgöra militärtjänstgöring"
    ikraft_datum: 1993-07-01
    anteckningar: ändr. 3 §
  - beteckning: "1994:703"
    rubrik: "Förordning (1994:703) om ändring i kungörelsen (1959:147) om viss lots- och fyrstaten tillhörande personals skyldighet att fullgöra militärtjänstgöring"
    ikraft_datum: 1994-07-01
    anteckningar: "ändr. 2, 3 §§"
  - beteckning: "1995:238"
    anteckningar: upph.
---

# Kungörelse (1959:147) om viss lots- och fyrstaten tillhörande personals skyldighet att fullgöra militärtjänstgöring

## 1 §

Befattningshavare vid lots- och fyrstaten, som är värnpliktig eller fast anställd vid krigsmakten, är tjänstgöringsskyldig vid krigsmakten endast i den utsträckning som angives i denna kungörelse.

## 2 §

1 mom. Värnpliktig skall fullgöra första tjänstgöring (tjänstgöring i en följd) jämlikt [27 §](#27) 1 mom. värnpliktslagen men är därutöver befriad från tjänstgöring vid krigsmakten. Den som icke är distriktsbefäl eller tjänstgör i annan befattning på distriktsexpedition är dock skyldig att fullgöra tjänst- göring jämlikt [28 §](#28) värnpliktslagen under förutsättning att sjöfartsstyrelsen anmält till Försvarsmakten, att vederbörande icke erfordras för sin tjänst vid lots- och fyrstaten.

2 mom. Tjänstgöring jämlikt [28 §](#28) värnpliktslagen fullgöres enligt Försvarsmakten bestämmande företrädesvis vid marinens kustbevakning på kustbevakningsstation i närheten av den tjänstgöringsskyldiges ordinarie stationseringsort. Förordning ([1994:703](https://selex.se/eli/sfs/1994/703)).

## 3 §

Den som är fast anställd inom försvarsmakten skall fullgöra den tjänstgöring som åligger honom där. Den som är anställd som reservofficer i marinen är dock befriad från tjänstgöring inom försvarsmakten under höjd beredskap, om inte Sjöfartsverket anmält till Försvarsmakten att han inte behövs för tjänstgöring vid lots- och fyrstaten. Förordning ([1994:703](https://selex.se/eli/sfs/1994/703)).

## 4 §

1 mom. Bestämmelserna i [2 §](#2) skola i tillämpliga delar gälla jämväl för sådan personal över värnpliktsåldern, som avgått från anställning i någon av krigsmaktens reserver eller i väg- och vattenbyggnadskåren och beträffande vilken, enligt vad därom särskilt stadgas, värnpliktslagen är tillämplig även efter värnpliktstidens utgång.

2 mom. Vad i [2 §](#2) stadgas om tjänstgöring jämlikt värnpliktslagen skall gälla jämväl motsvarande tjänstgöring jämlikt lagen om vapenfria värnpliktiga.