---
beteckning: 2021:709
rubrik: Lag med kompletterande bestämmelser om straffrättsligt samarbete mellan Europeiska unionen och Förenade kungariket
departement: Justitiedepartementet
utfardad_datum: 2021-06-23
ikraft_datum: 2021-07-15
publicerad_datum: 2025-05-27
forarbeten: "Prop. 2020/21:197, bet. 2020/21:JuU38, rskr. 2020/21:423"
pdf_url: https://svenskforfattningssamling.se/sites/default/files/sfs/2021-06/SFS2021-709.pdf
---

# Lag med kompletterande bestämmelser om straffrättsligt samarbete mellan Europeiska unionen och Förenade kungariket

## 1 kap. Allmänna bestämmelser

#### 1 §

Denna lag innehåller bestämmelser som kompletterar avdelning VII om överlämnande (artiklarna 596-632) i del 3 om brottsbekämpning och straffrättsligt samarbete i avtalet om handel och samarbete mellan Europeiska unionen och Europeiska atomenergigemenskapen, å ena sidan, och Förenade konungariket Storbritannien och Nordirland, å andra sidan, i denna lag kallat avtalet.

Lagen ([2025:520](https://selex.se/eli/sfs/2025/520)) om internationell verkställighet i brottmål innehåller bestämmelser som kompletterar avdelning XI om frysning och förverkande (artiklarna 656-689) i del 3 om brottsbekämpning och straffrättsligt samarbete i avtalet. Lag ([2025:531](https://selex.se/eli/sfs/2025/531)).

#### 2 §

Termer och uttryck i denna lag har samma betydelse som i avtalet.

## 2 kap. Överlämnande av misstänkta eller dömda personer till Sverige

### Behörig rättslig myndighet

#### 1 §

Behörig rättslig myndighet enligt artikel 598 d i avtalet är åklagare.

### Återförande av en person som har överlämnats till Sverige

#### 2 §

Om en person har överlämnats till Sverige på villkor att han eller hon återförs till Förenade kungariket, tillämpas 8 kap. [1 §](#kap8.1) lagen ([2003:1156](https://selex.se/eli/sfs/2003/1156)) om överlämnande från Sverige enligt en europeisk arresteringsorder.

### Transport i Sverige

#### 3 §

Vid transport i Sverige av den som överlämnats hit tillämpas 8 kap. [3 §](#kap8.3) lagen ([2003:1156](https://selex.se/eli/sfs/2003/1156)) om överlämnande från Sverige enligt en europeisk arresteringsorder.

## 3 kap. Överlämnande av misstänkta eller dömda personer från Sverige

### Behöriga rättsliga myndigheter

#### 1 §

Behöriga rättsliga myndigheter enligt artikel 598 c i avtalet är åklagare och allmän domstol.

### Hinder mot överlämnande

#### 2 §

En svensk medborgare får inte överlämnas.

#### 3 §

Ett överlämnande får vägras om den gärning som arresteringsordern avser är ett politiskt brott.

Ett överlämnande får dock inte vägras om den gärning som arresteringsordern avser omfattas av artikel 602.2 i avtalet.

#### 4 §

Överlämnande får inte beviljas

1. om den utfärdande myndigheten inte lämnar sådana garantier som enligt artikel 604 b i avtalet krävs för att överlämnande ska få beviljas, eller

2. om den eftersökte enligt artikel 614 i avtalet ska överlämnas eller utlämnas till en annan stat eller överlämnas till Internationella brottmålsdomstolen.

#### 5 §

I frågor om hinder mot överlämnande tillämpas 2 kap. [3 §](#kap2.3) 1, 5 och 6 lagen ([2003:1156](https://selex.se/eli/sfs/2003/1156)) om överlämnande från Sverige enligt en europeisk arresteringsorder. Lag ([2024:47](https://selex.se/eli/sfs/2024/47)).

### Förfarandet vid överlämnande

#### 6 §

Under det inledande förfarandet om överlämnande och under utredningen tillämpas 4 kap. [1 §](#kap4.1) andra stycket och [3 §](#kap3.3) första stycket lagen ([2003:1156](https://selex.se/eli/sfs/2003/1156)) om överlämnande från Sverige enligt en europeisk arresteringsorder.

En efterlysning som är registrerad i ett system för eftersökning av personer och som gäller utlämning eller överlämnande till Förenade kungariket ska jämställas med en arresteringsorder i avvaktan på att en sådan översänds.

Vid utredningen tillämpas bestämmelserna om förundersökning i brottmål, om inte annat anges i avtalet eller i denna lag.

Beslut om kompletteringar enligt artikel 613.2 i avtalet fattas av åklagare.

#### 7 §

I frågor om offentlig försvarare för den eftersökte tillämpas 4 kap. [8 §](#kap4.8) och 5 kap. [8 §](#kap5.8) lagen ([2003:1156](https://selex.se/eli/sfs/2003/1156)) om överlämnande från Sverige enligt en europeisk arresteringsorder.

#### 8 §

I frågor om samtycke och medgivande tillämpas 4 kap. [9 §](#kap4.9) lagen ([2003:1156](https://selex.se/eli/sfs/2003/1156)) om överlämnande från Sverige enligt en europeisk arresteringsorder.

#### 9 §

Vid prövningen av frågan om överlämnande tillämpas 5 kap. 1 och [2 §](#kap3.2)§, [4 §](#kap3.4) första och andra styckena, [5 §](#kap3.5) och [9 §](#kap3.9) utom första stycket första meningen lagen ([2003:1156](https://selex.se/eli/sfs/2003/1156)) om överlämnande från Sverige enligt en europeisk arresteringsorder.

Om garantier som avses i artikel 604 b i avtalet har lämnats av den utfärdande myndigheten, ska rätten i beslutet om överlämnande ange att det är ett villkor för överlämnande att garantierna kommer att uppfyllas.

Ett beslut om att inte bevilja ett överlämnande enligt artikel 601.1 f i avtalet får inte överklagas.

### Tvångsmedel

#### 10 §

I frågor om gripande, anhållande och häktning samt reseförbud och anmälningsskyldighet tillämpas bestämmelserna i 4 kap. 5 och [6 §](#kap3.6)§, 5 kap. [7 §](#kap5.7) och 6 kap. [3 §](#kap6.3) lagen ([2003:1156](https://selex.se/eli/sfs/2003/1156)) om överlämnande från Sverige enligt en europeisk arresteringsorder.

#### 11 §

I frågor om beslag och husrannsakan tillämpas bestämmelserna i 4 kap. [7 §](#kap4.7) och 5 kap. [6 §](#kap5.6) andra stycket lagen ([2003:1156](https://selex.se/eli/sfs/2003/1156)) om överlämnande från Sverige enligt en europeisk arresteringsorder.

### Verkställighet av beslut om överlämnande

#### 12 §

Rätten kan i samband med ett beslut om att den eftersökte ska överlämnas, bestämma att

- verkställigheten ska skjutas upp med stöd av artikel 621.4 eller artikel 622.1 i avtalet, eller

- den eftersökte tillfälligt ska överlämnas enligt artikel 622.2 i avtalet.

Efter att rätten har beslutat om överlämnande kan åklagaren bestämma att verkställigheten ska skjutas upp med stöd av artikel 621.3 eller artikel 621.4 i avtalet.

#### 13 §

Vid verkställighet av ett beslut om överlämnande tillämpas 6 kap. 4 och [5 §](#kap3.5)§ lagen ([2003:1156](https://selex.se/eli/sfs/2003/1156)) om överlämnande från Sverige enligt en europeisk arresteringsorder.

### Överförande av verkställighet av en frihetsberövande påföljd till Sverige

#### 14 §

Verkställigheten av en frihetsberövande påföljd ska överföras till Sverige enligt bestämmelserna i 3 kap. 10-[21 §](#kap3.21)§ och 7 kap. 2, 5, 6, 8 och [10 §](#kap3.10)§ lagen ([2025:520](https://selex.se/eli/sfs/2025/520)) om internationell verkställighet i brottmål om

- rätten med stöd av artikel 601.1 f i avtalet vägrat överlämna den eftersökte, eller

- någon har överlämnats från Sverige på villkor att han eller hon ska återföras hit enligt artikel 604 b i avtalet.

Vid tillämpning av 3 kap. [14 §](#kap3.14) lagen om internationell verkställighet i brottmål krävs inte någon begäran från behörig myndighet i Förenade kungariket för att tvångsmedel ska få användas.

När rätten med stöd av artikel 601.1 f i avtalet vägrat överlämna den eftersökte, ska ett beslut om att överföra verkställigheten av den frihetsberövande påföljden inte meddelas om Förenade kungariket motsätter sig att verkställigheten överförs. Lag ([2025:531](https://selex.se/eli/sfs/2025/531)).

### Utvidgat överlämnande, vidareöverlämnande och vidareutlämning

#### 15 §

Bestämmelserna i 1-3, 6, 7 och [9 §](#kap3.9)§ tillämpas i frågor om tillstånd till utvidgat överlämnande enligt artikel 625.4 eller till vidareöverlämnande enligt artikel 626.3 i avtalet.

Ett tillstånd till vidareöverlämnande enligt artikel 626.3 i avtalet ska även kunna avse ett överlämnande eller en utlämning från Förenade kungariket till Island eller Norge.

#### 16 §

Vid tillstånd till vidareutlämning enligt artikel 626.5 i avtalet tillämpas 6 kap. [9 §](#kap6.9) lagen ([2003:1156](https://selex.se/eli/sfs/2003/1156)) om överlämnande från Sverige enligt en europeisk arresteringsorder.

### Tillstånd till transport genom Sverige

#### 17 §

Vid en begäran om tillstånd till transport genom Sverige tillämpas 8 kap. [2 §](#kap8.2) lagen ([2003:1156](https://selex.se/eli/sfs/2003/1156)) om överlämnande från Sverige enligt en europeisk arresteringsorder.