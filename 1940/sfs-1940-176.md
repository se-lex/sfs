---
beteckning: 1940:176
rubrik: Lag med vissa bestämmelser om fraktfart med svenska fartyg
departement: Landsbygds- och infrastrukturdepartementet
utfardad_datum: 1940-03-21
publicerad_datum: 2023-01-13
forarbeten: "Rskr 1940:18"
pdf_url: https://svenskforfattningssamling.se/sites/default/files/sfs/1940-03/SFS1940-176.pdf
andringsforfattningar:
  - beteckning: "1991:256"
    rubrik: "Lag (1991:256) om ändring i lagen (1940:176) med vissa bestämmelser om fraktfart med svenska fartyg"
    ikraft_datum: 1992-01-01
    anteckningar: ändr. 4 §
  - beteckning: "1992:1418"
    rubrik: "Lag (1992:1418) om ändring i lagen (1940:176) med vissa bestämmelser om fraktfart med svenska fartyg"
    ikraft_datum: 1993-07-01
    anteckningar: ändr. 1 §
  - beteckning: "1994:1014"
    rubrik: "Lag (1994:1014) om ändring i lagen (1940:176) med vissa bestämmelser om fraktfart med svenska fartyg"
    ikraft_datum: 1994-10-01
    anteckningar: ändr. 2 §
  - beteckning: "1994:1627"
    rubrik: "Lag (1994:1627) om ändring i lagen (1940:176) med vissa bestämmelser om fraktfart med svenska fartyg"
    ikraft_datum: 1995-01-01
    anteckningar: ändr. 1 §
  - beteckning: "2000:851"
    rubrik: "Lag (2000:851) om ändring i lagen (1940:176) med vissa bestämmelser om fraktfart med svenska fartyg"
    ikraft_datum: 2001-01-01
    anteckningar: upph. 5 §; ändr. 4 §
  - beteckning: "1957:290"
    anteckningar: ändr. 1 §
  - beteckning: "1982:261"
    rubrik: "Lag (1982:261) om ändring i lagen (1940:176) med vissa bestämmelser om fraktfart med svenska fartyg"
    anteckningar: ändr. 1-3 §§
  - beteckning: "1994:1139"
    anteckningar: "ikrafttr. av 1994:1014"
---

# Lag (1940:176) med vissa bestämmelser om fraktfart med svenska fartyg

## 1 §

Är Sverige i krig, skall bestämmelserna i 2 och [3 §](#3)§ tillämpas.

Är Sverige i krigsfara eller råder det sådana utomordentliga förhållanden som är föranledda av att det är krig utanför Sveriges gränser eller av att Sverige har varit i krig eller krigsfara, får regeringen föreskriva att 2 och [3 §](#3)§ skall tillämpas.

Föreskrift enligt andra stycket skall underställas riksdagens prövning inom en månad från det den utfärdades. Sker inte underställning eller godkänner riksdagen inte föreskriften inom två månader från det underställningen skedde, upphör föreskriften att gälla. Lag ([1994:1627](https://selex.se/eli/sfs/1994/1627)).

## 2 §

I fråga om registreringspliktiga svenska fartyg får regeringen, i den mån det prövas erforderligt, förordna, att resa med sådant fartyg må företagas allenast med tillstånd av regeringen eller den regeringen därtill bemyndigat och under iakttagande av de villkor, som må hava uppställts för tillståndet. Vad nu sagts skall dock ej äga tillämpning å fartyg, för vilket gällande passagerarfartygscertifikat är utfärdat och vars bruttodräktighet understiger 350.

För fortskaffande av proviant eller andra förnödenheter för fartyget, förnödenheter, tillhöriga passagerare eller å fartyget anställda personer, eller gods som bärgats ombord å fartyget må villkor icke uppställas.

Trots förordnande enligt första stycket, skall i sjölagen ([1994:1009](https://selex.se/eli/sfs/1994/1009)) givna föreskrifter, som avser befogenhet för en befälhavare att sälja av redarens gods eller för en befälhavare, transportör eller bortfraktare att sälja av lasten eller som rör lossning av gods på annan plats än på bestämmelseorten, tillämpas även om därigenom gods skiljs från fartyget på annan ort än som vid lämnande av tillstånd till resan bestämts; dock får i fall, som avses i 13 kap. [11 §](#kap13.11) tredje stycket och [14 kap. 34 § sjölagen](https://selex.se/eli/sfs/1994/1009#kap14.34), lossning av gods inte ske på annan plats än i lastningshamnen utan medgivande av regeringen eller av den som regeringen därtill bemyndigat. Lag ([1994:1014](https://selex.se/eli/sfs/1994/1014)).

## 3 §

Ej må fartyg, beträffande vilket förordnande meddelats jämlikt [2 §](#2) första stycket, utan medgivande av regeringen eller den regeringen därtill bemyndigat å utrikes ort uppläggas, avrustas eller avmönstras för annat ändamål än nödvändig reparation. Lag ([1982:261](https://selex.se/eli/sfs/1982/261)).

## 4 §

En befälhavare som uppsåtligen eller av oaktsamhet utan tillstånd företar en resa med ett fartyg trots att tillstånd krävs eller som uppsåtligen eller av oaktsamhet inte iakttar villkoren för ett sådant tillstånd, döms till böter eller fängelse högst ett år.

Har en redare, eller någon annan som i redarens ställe haft befattning med ett fartyg, känt till en sådan gärning som avses i första stycket men inte förhindrat gärningen trots att han haft möjlighet till det, döms han till böter eller fängelse i högst ett år.

Om den som gjort sig skyldig till brott enligt första eller andra stycket på grund av avtal har rätt till ersättning för godsbefordran eller bogsering får domstolen, efter vad som kan anses skäligt, förplikta honom att till staten betala ett belopp som motsvarar ersättningen.

Har uppsåtligen eller av oaktsamhet uppläggning, avrustning eller avmönstring av fartyg skett i strid med [3 §](#3), döms fartygets ägare eller den som annars har rätt att förfoga över fartyget till böter eller fängelse i högst ett år. Lag ([2000:851](https://selex.se/eli/sfs/2000/851)).