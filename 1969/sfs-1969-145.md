---
beteckning: 1969:145
rubrik: Cirkulär till statsmyndigheterna om publikationsserien Sveriges officiella statistik
departement: Civildepartementet
utfardad_datum: 1969-05-09
publicerad_datum: 2008-10-08
pdf_url: https://svenskforfattningssamling.se/sites/default/files/sfs/1969-05/SFS1969-145.pdf
andringsforfattningar:
  - beteckning: "1992:1668"
    anteckningar: upph.
---

# Cirkulär (1969:145) till statsmyndigheterna om publikationsserien Sveriges officiella statistik

1. Den officiella statistiken skall utges i en publikationsserie benämnd Sveriges officiella statistik.

2. Publikationer i Sveriges officiella statistik skall i fråga om sidformat, satsyta, pärmar, omslag och titelblad hålla de mått och vara av den beskaffenhet som statistiska centralbyrån bestämmer.

Om tryckpapperets beskaffenhet och arkivexemplar av publikationerna gäller särskilda bestämmelser.

3. Publikationernas titlar, innehållsförteckningar och teckenförklaringar skall översättas till engelska språket. I lämplig omfattning skall även tabellrubriker, texter i tabellernas huvuden och förspalter återges i översättning till engelska språket.

I varje publikation bör ingå en sammanfattning på engelska språket av textens innehåll.

4. Statistikproducerande myndighet bestämmer i samråd med statistiska centralbyrån i vilken utsträckning publikationsexemplar gratis skall tillhandahållas myndigheter, bibliotek eller andra institutioner inom landet. Statistiska centralbyrån bestämmer motsvarande tilldelning, såvitt angår utlandet.

5. Närmare föreskrifter för tillämpningen av detta cirkulär meddelas av statistiska centralbyrån.