---
beteckning: 1969:221
rubrik: Instruktion för statens rättspsykiatriska kliniker och stationer
departement: Socialdepartementet
utfardad_datum: 1969-05-23
publicerad_datum: 2008-10-08
pdf_url: https://svenskforfattningssamling.se/sites/default/files/sfs/1969-05/SFS1969-221.pdf
andringsforfattningar:
  - beteckning: "1988:1239"
    anteckningar: upph.
  - beteckning: "1977:859"
    rubrik: "Förordning (1977:859) om ändring i instruktionen (1969:221) för statens rättspsykiatriska kliniker och stationer"
    anteckningar: "upph. 17 §; ändr. 1, 11, 13, 16 §§"
  - beteckning: "1976:762"
    rubrik: "Förordning (1976:762) om ändring i instruktionen (1969:221) för statens rättspsykiatriska kliniker och stationer"
    anteckningar: ändr. 3 §
  - beteckning: "1975:597"
    anteckningar: "ändr. 3, 10, 13, 16 §§"
  - beteckning: "1973:492"
    anteckningar: ändr. 12 §
  - beteckning: "1970:689"
    anteckningar: ändr. 16 §
  - beteckning: "1970:178"
    anteckningar: ändr. 3 §
---

# Instruktion (1969:221) för statens rättspsykiatriska kliniker och stationer

### 1 §

Allmänna verksstadgan ([1965:600](https://selex.se/eli/sfs/1965/600)) skall, med undantag av [3 §](#3) 2 och 3, 16 och [18 §](#18)§ samt i övrigt på det sätt som följer av denna instruktion tillämpas på statens rättspsykiatriska kliniker och stationer.

Vid tillämpning av verksstadgan förstås med chefen den som enligt [5 §](#5) skall vara chef för klinik eller station.

Myndighets befogenhet enligt 15 kap. [3 §](#kap15.3) lagen ([1976:600](https://selex.se/eli/sfs/1976/600)) om offentlig anställning utövas av socialstyrelsen. Bestämmelserna i 15 kap. [4 §](#kap15.4) lagen ([1976:600](https://selex.se/eli/sfs/1976/600)) om offentlig anställning skall gälla den som innehar eller uppehåller tjänst som chef för rättspsykiatrisk klinik eller station.

Befogenhet som enligt verksstadgan tillkommer myndighet utövas av styrelsen. Sådan befogenhet får styrelsen överlämna till chef för klinik eller station. Förordning ([1977:859](https://selex.se/eli/sfs/1977/859)).

## /r2/ Uppgifter

### 2 §

Vid rättspsykiatrisk klinik eller station utföres rättspsykiatrisk undersökning i brottmål. Vid sådan klinik bedrives även rättspsykiatrisk forskning och utbildning.

## /r2/ Organisation

### 3 §

Rättspsykiatrisk klinik finns i Stockholm, Uppsala, Lund och Göteborg.

Rättspsykiatrisk station finns i Stockholm, Linköping, Växjö, Örebro, Sundsvall och Umeå. Förordning ([1976:762](https://selex.se/eli/sfs/1976/762)).

### 4 §

Chefsmyndighet för de rättspsykiatriska klinikerna och stationerna är socialstyrelsen.

### 5 §

Chef för rättspsykiatrisk klinik eller station är en överläkare. Finns mer än en överläkare, utser socialstyrelsen en av dem till chef.

### 6 §

Vid de rättspsykiatriska klinikerna och stationerna är i övrigt anställda tjänstemän enligt personalförteckning samt annan personal i mån av behov och tillgång på medel.

I mån av behov och tillgång på medel får rättspsykiatrisk klinik eller station anlita experter och sakkunniga.

/r2/ Ärendenas handläggning m.m.

### 7 §

Av socialstyrelsen avgöres utöver vad som följer av särskilda bestämmelser samt vad som framgår av 1, 5, 10, 13 och [16 §](#16)§ ärenden som angår

1. anskaffande av kostnadskrävande utrustning och andra ekonomiska frågor av vikt,

2. kassarörelse och medelsredovisning,

3. tjänstetillsättning,

4. semester och annan ledighet för överläkare.

### 8 §

Administrativt ärende, som icke skall avgöras av socialstyrelsen, avgöres av chefen för rättspsykiatrisk klinik eller station.

Socialstyrelsen får överlämna åt chef för klinik eller station att tillsätta annan tjänst än läkartjänst och att antaga annan personal än läkarpersonal.

### 9 §

Uppkommer hinder för chefen fullgöres hans åligganden av den läkare vid kliniken eller stationen som chefen bestämmer.

## /r2/ Tjänstetillsättning

### 10 §

Tjänst som överläkare tillsättes av regeringen efter förslag av socialstyrelsen.

Innehavaren av professuren i psykiatri, särskilt rättspsykiatri, vid universitetet i Lund skall tillika vara överläkare vid rättspsykiatriska kliniken i Lund. Om tillsättning av professuren gäller särskilda bestämmelser.

Tjänst som annan läkare tillsättes av styrelsen efter förslag av chef för klinik eller station. Förordning ([1975:597](https://selex.se/eli/sfs/1975/597)).

### 11 §

Tillkännagivande av chefs förslag till tjänstetillsättning anslås genast på rättspsykiatriska klinikens eller stationens anslagstavla med uppgift om den dag då anslaget skedde. Förordning ([1977:859](https://selex.se/eli/sfs/1977/859)).

### 12 §

Behörig till underläkartjänst för specialistutbildning eller för därmed jämförlig utbildning är den som vunnit legitimation som läkare. Den som har allmänläkar- eller specialistkompetens eller fyller kraven för sådan kompetens får ej utan socialstyrelsens medgivande förordnas till innehavare av tjänst som underläkare.

Behörig till annan tjänst som läkare vid rättspsykiatrisk klinik eller station än som underläkare eller extra läkare är den som har specialistkompetens i rättspsykiatri.

Socialstyrelsen får, om särskilda skäl föreligger, förklara läkare behörig till tjänst som avses i [12 §](#12) andra stycket även om hans utbildning avviker från vad där föreskrives. Kungörelse ([1973:492](https://selex.se/eli/sfs/1973/492)).

## /r2/ Anställnings upphörande

### 13 §

I fråga om tjänst eller vikariat som regeringen tillsätter prövas fråga om anställnings upphörande enligt 7 kap. 3 och [9 §](#9)§ lagen ([1976:600](https://selex.se/eli/sfs/1976/600)) om offentlig anställning av socialstyrelsen. Förordning ([1977:859](https://selex.se/eli/sfs/1977/859)).

## /r2/ Besvär

### 14 §

Talan mot rättspsykiatrisk kliniks eller stations beslut i administrativt ärende föres hos socialstyrelsen genom besvär, om ej annat är föreskrivet.

I fråga om sådant beslut om eller förslag till tjänstetillsättning eller sådant beslut att icke tillsätta tjänst som tillkännages genom anslag räknas besvärstiden från den dag då anslaget skedde hos den myndighet som meddelat beslutet eller avgett förslaget. Detsamma gäller beslut om långtidsvikariat som tillsättes i samma ordning som tjänsten.

## /r2/ Övriga bestämmelser

### 15 §

Tjänsteman vid rättspsykiatrisk klinik eller station är skyldig att på kallelse infinna sig till överläggning hos socialstyrelsen.

### 16 §

Arbetsgivarens åligganden enligt [37 §](#37) anställningsförordningen ([1965:601](https://selex.se/eli/sfs/1965/601)) fullgöres av socialstyrelsen i fråga om tjänst som regeringen eller styrelsen tillsätter. Förordning ([1977:859](https://selex.se/eli/sfs/1977/859)).

## Övergångsbestämmelser

[1969:221](https://selex.se/eli/sfs/1969/221)

Denna instruktion träder i kraft den 1 juli 1969, då instruktionen den 25 november 1966 (nr 632) för statens rättspsykiatriska stationer skall upphöra att gälla. Instruktionen gäller icke sådana psykiatriska avdelningar vid fångvårdsanstalter som enligt särskilda föreskrifter skall utgöra rättspsykiatriska kliniker enligt lagen den 16 juni 1966 (nr 301) om rättspsykiatrisk undersökning i brottmål.

[1973:492](https://selex.se/eli/sfs/1973/492)

1. Denna kungörelse träder i kraft den 1 juli 1973.

2. Den som vid utgången av juni 1973 innehar tjänst som avses i [12 §](#12) andra stycket är behörig till annan motsvarande tjänst.