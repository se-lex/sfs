---
beteckning: 1974:202
rubrik: Lag om beräkning av strafftid m.m.
departement: Justitiedepartementet
utfardad_datum: 1974-05-19
publicerad_datum: 2018-08-08
forarbeten: "Prop. 1974:20, JuU 1974:2, rskr 1974:99"
pdf_url: https://svenskforfattningssamling.se/sites/default/files/sfs/1974-05/SFS1974-202.pdf
andringsforfattningar:
  - beteckning: "1983:242"
    rubrik: "Lag (1983:242) om ändring i lagen (1974:202) om beräkning av strafftid m.m."
    ikraft_datum: 1983-07-01
    anteckningar: ändr. 20 §
  - beteckning: "1984:397"
    rubrik: "Lag (1984:397) om ändring i lagen (1974:202) om beräkning av strafftid m.m."
    ikraft_datum: 1984-07-01
    anteckningar: ändr. 10 §
  - beteckning: "1986:321"
    rubrik: "Lag (1986:321) om ändring i lagen (1974:202) om beräkning av strafftid m.m."
    ikraft_datum: 1986-07-01
    anteckningar: "ändr. 20, 28 §§"
  - beteckning: "1986:653"
    rubrik: "Lag (1986:653) om ändring i lagen (1974:202) om beräkning av strafftid m.m."
    ikraft_datum: 1987-06-01
    anteckningar: "ändr. 4, 6, 9, 10, 13 §§"
  - beteckning: "1987:764"
    rubrik: "Lag (1987:764) om ändring i lagen (1974:202) om beräkning av strafftid m.m."
    ikraft_datum: 1988-01-01
    anteckningar: "ändr. 5, 9, 19 §§"
  - beteckning: "1990:1010"
    rubrik: "Lag (1990:1010) om ändring i lagen (1974:202) om beräkning av strafftid m.m."
    ikraft_datum: 1991-01-01
    anteckningar: "ändr. 4, 6, 10, 28 §§; omtryck"
  - beteckning: "1991:1145"
    rubrik: "Lag (1991:1145) om ändring i lagen (1974:202) om beräkning av strafftid m.m."
    ikraft_datum: 1992-01-01
    anteckningar: "ändr. 4, 9 §§"
  - beteckning: "1993:202"
    rubrik: "Lag (1993:202) om ändring i lagen (1974:202) om beräkning av strafftid m.m."
    ikraft_datum: 1993-07-01
    anteckningar: "ändr. 20, 22 §§"
  - beteckning: "1994:439"
    rubrik: "Lag (1994:439) om ändring i lagen (1974:202) om beräkning av strafftid m.m."
    ikraft_datum: 1994-10-01
    anteckningar: ändr. 29 §
  - beteckning: "1995:1698"
    rubrik: "Lag (1995:1698) om ändring i lagen (1974:202) om beräkning av strafftid m.m."
    ikraft_datum: 1996-05-01
    anteckningar: ny 30 §
  - beteckning: "1996:795"
    rubrik: "Lag (1996:795) om ändring i lagen (1974:202) om beräkning av strafftid m.m."
    ikraft_datum: 1997-01-01
    anteckningar: "ändr. 4, 9 §§"
  - beteckning: "1998:609"
    rubrik: "Lag (1998:609) om ändring i lagen (1974:202) om beräkning av strafftid m.m."
    ikraft_datum: 1999-01-01
    anteckningar: ändr. 20 §
  - beteckning: "2000:176"
    rubrik: "Lag (2000:176) om ändring i lagen (1974:202) om beräkning av strafftid m.m."
    ikraft_datum: 2000-10-01
    anteckningar: ändr. 22 §; ny 19 a §
  - beteckning: "2005:970"
    rubrik: "Lag (2005:970) om ändring i lagen (1974:202) om beräkning av strafftid m.m."
    ikraft_datum: 2006-01-01
    anteckningar: "upph. 30 §; ändr. 10, 12, 20, 26, 28, 29 §§; nya 30, 31, 32, 33 §§"
  - beteckning: "2006:666"
    rubrik: "Lag (2006:666) om ändring i lagen (1974:202) om beräkning av strafftid m.m."
    ikraft_datum: 2006-07-01
    anteckningar: ändr. 4 §
  - beteckning: "2009:785"
    rubrik: "Lag (2009:785) om ändring i lagen (1974:202) om beräkning av strafftid m.m."
    ikraft_datum: 2010-02-15
    anteckningar: ändr. 33 §
  - beteckning: "2010:617"
    rubrik: "Lag (2010:617) om ändring i lagen (1974:202) om beräkning av strafftid m.m."
    ikraft_datum: 2011-04-01
    anteckningar: "ändr. 19, 23 §§"
  - beteckning: "2011:1169"
    rubrik: "Lag (2011:1169) om ändring i lagen (1974:202) om beräkning av strafftid m.m."
    ikraft_datum: 2012-10-16
    anteckningar: ny 19 b §
  - beteckning: "2013:650"
    rubrik: "Lag (2013:650) om ändring i lagen (1974:202) om beräkning av strafftid m.m."
    ikraft_datum: 2013-09-01
    anteckningar: upph. 13 §; ändr. 14 §
  - beteckning: "2013:835"
    rubrik: "Lag (2013:835) om ändring i lagen (1974:202) om beräkning av strafftid m.m."
    ikraft_datum: 2014-01-01
    anteckningar: ändr. 19 §
  - beteckning: "2013:857"
    rubrik: "Lag (2013:857) om ändring i lagen (1974:202) om beräkning av strafftid m.m."
    ikraft_datum: 2014-01-01
    anteckningar: ny 34 §
  - beteckning: "2014:617"
    rubrik: "Lag (2014:617) om ändring i lagen (1974:202) om beräkning av strafftid m.m."
    ikraft_datum: 2015-01-01
    anteckningar: "ändr. 6, 10, 19 §§"
  - beteckning: "2015:99"
    rubrik: "Lag (2015:99) om ändring i lagen (1974:202) om beräkning av strafftid m.m."
    ikraft_datum: 2015-04-01
    anteckningar: ny 19 c §
  - beteckning: "2016:493"
    rubrik: "Lag (2016:493) om ändring i lagen (1974:202) om beräkning av strafftid m.m."
    ikraft_datum: 2016-07-01
    anteckningar: ändr. 19 a §; ny 19 d §
  - beteckning: "2017:1003"
    rubrik: "Lag (2017:1003) om ändring i lagen (1974:202) om beräkning av strafftid m.m."
    ikraft_datum: 2017-12-01
    anteckningar: ändr. 19 §
  - beteckning: "1974:204"
    anteckningar: ikrafttr.
  - beteckning: "2012:576"
    rubrik: "Förordning (2012:576) om ikraftträdande av lagen (2011:1169) om ändring i lagen (1974:202) om beräkning av strafftid m.m."
    anteckningar: "ikrafttr. av 2011:1169"
  - beteckning: "1982:364"
    rubrik: "Lag (1982:364) om ändring i lagen (1974:202) om beräkning av strafftid m.m."
    anteckningar: "ändr. 12, 13, 20, 21 §§"
  - beteckning: "1981:329"
    rubrik: "Lag (1981:329) om ändring i lagen (1974:202) om beräkning av strafftid m.m."
    anteckningar: "ändr. 20, 28 §§"
  - beteckning: "1981:212"
    rubrik: "Lag (1981:212) om ändring i lagen (1974:202) om beräkning av strafftid m.m."
    anteckningar: "upph. 16, 27 §§; ändr. 1-3, 8-10, 15, 18 §§; ny 26 §"
  - beteckning: "1979:692"
    rubrik: "Lag (1979:692) om ändring i lagen (1974:202) om beräkning av strafftid m.m."
    anteckningar: "upph. 17, 26 §§; ändr. 1-4, 6, 8-10, 13-16, 18, 20, 21, 24, 27 §§"
  - beteckning: "1976:375"
    rubrik: "Lag (1976:375) om ändring i lagen (1974:202) om beräkning av strafftid m.m."
    anteckningar: ändr. 11 §
  - beteckning: "2018:1251"
    anteckningar: upph.
---

# Lag (1974:202) om beräkning av strafftid m.m.

## Inledande bestämmelser

### 1 §

Dom på fängelse skall befordras till verkställighet enligt denna lag. Lagen gäller även i fråga om hur tid för sådan verkställighet skall beräknas.

Vad i denna lag är föreskrivet om fängelse gäller även fängelse vilket ålagts som förvandlingsstraff för böter. Lag ([1981:212](https://selex.se/eli/sfs/1981/212)).

Befordran av dom till verkställighet m.m.

### 2 §

Har den som dömts till fängelse icke inom föreskriven tid fullföljt talan i målet såvitt angår den ådömda påföljden, får domen verkställas i denna del utan hinder av att åklagare eller målsägande fullföljt talan mot domen.

Dom som avses i första stycket får även i andra fall än som sägs där verkställas utan hinder av att domen ej vunnit laga kraft. Härom är särskilt stadgat. Lag ([1981:212](https://selex.se/eli/sfs/1981/212)).

### 3 §

Dom på fängelse får även verkställas, om den dömde före fullföljdstidens utgång i den ordning som anges i denna lag avger förklaring att han avstår från talan mot domen såvitt angår den ådömda påföljden och medger att den får verkställas (nöjdförklaring). Lag ([1981:212](https://selex.se/eli/sfs/1981/212)).

### 4 §

Den som är häktad får avge nöjdförklaring inför chefen för det häkte där han är intagen eller, om han är intagen i kriminalvårdsanstalt, inför chefen för anstalten eller inför någon annan tjänsteman där som har förordnats att ta emot sådan förklaring. Om den häktade är intagen på en sådan enhet som avses i [6 §](#6) första stycket lagen ([1991:1129](https://selex.se/eli/sfs/1991/1129)) om rättspsykiatrisk vård eller i [5 §](#5) lagen ([1991:1137](https://selex.se/eli/sfs/1991/1137)) om rättspsykiatrisk undersökning, får han avge nöjdförklaring inför chefsöverläkaren, verksamhetschefen eller inför annan tjänsteman som någon av dem har förordnat.

Nöjdförklaring som avses i första stycket gäller endast om den som mottager förklaringen har tillgång till domen eller rättens bevis om målets utgång, såvitt rör den dömde (domsbevis), samt den dömde haft betänketid till andra dagen efter den då domen avkunnades för honom vid rätten eller på annat sätt delgavs honom. Den dömde skall om möjligt beredas tillfälle att under betänketiden samråda med sin försvarare.

Den som får taga emot nöjdförklaring enligt första stycket skall så snart det kan ske erinra den dömde om hans rätt att avge nöjdförklaring samt upplysa den dömde om när och hur det kan ske. Det åligger honom vidare att den dag, då nöjdförklaring först kan avges, efterhöra om den dömde vill avge sådan förklaring. Lag ([2006:666](https://selex.se/eli/sfs/2006/666)).

### 5 §

Bestämmelserna i [4 §](#4) äger motsvarande tillämpning i fråga om den som är omhändertagen enligt [28 kap. 11 § tredje stycket brottsbalken](https://selex.se/eli/sfs/1962/700#kap28.11) eller som undergår fängelse eller på annan grund är intagen i kriminalvårdsanstalt. Lag ([1987:764](https://selex.se/eli/sfs/1987/764)).

### 6 §

Den som inte är häktad eller intagen i kriminalvårdsanstalt får avge nöjdförklaring inför chefen för en kriminalvårdsanstalt eller ett häkte eller någon annan tjänsteman där som har förordnats att ta emot sådan förklaring eller inför Polismyndigheten.

Nöjdförklaring enligt första stycket får avges endast om den som vill avge förklaringen överlämnar dom eller domsbevis till den som ska ta emot förklaringen. Lag ([2014:617](https://selex.se/eli/sfs/2014/617)).

### 7 §

När nöjdförklaring avges, skall vittne närvara. Den som mottagit nöjdförklaring skall göra anteckning därom på den handling på grund varav förklaringen avgivits. Anteckningen skall underskrivas även av den dömde och vittnet.

### 8 §

Nöjdförklaring som avgivits enligt denna lag får icke återtagas. Har den dömde fullföljt talan mot domen i vad han därigenom dömts till fängelse, skall denna talan anses återkallad genom nöjdförklaringen. Lag ([1981:212](https://selex.se/eli/sfs/1981/212)).

### 9 §

Är den som skall undergå fängelse häktad, omhändertagen enligt [28 kap. 11 § tredje stycket brottsbalken](https://selex.se/eli/sfs/1962/700#kap28.11) eller intagen i kriminalvårdsanstalt för att undergå påföljd i annat mål när domen får verkställas, skall kriminalvårdsanstalten eller häktet där han är intagen omedelbart befordra domen till verkställighet. Om han är intagen på en sådan enhet som avses i [5 §](#5) lagen ([1991:1137](https://selex.se/eli/sfs/1991/1137)) om rättspsykiatrisk undersökning, är det i stället verksamhetschefen som skall göra det.

Förvaras den som är häktad i målet ej i kriminalvårdsanstalt, skall han för verkställighet förpassas till sådan anstalt.

Är den dömde häktad i annat mål när domen får verkställas och förvaras han ej i kriminalvårdsanstalt, får verkställigheten påbörjas där han förvaras. Lag ([1996:795](https://selex.se/eli/sfs/1996/795)).

### 10 §

Är den som ska undergå fängelse inte häktad eller intagen i kriminalvårdsanstalt när domen enligt [2 §](#2) första stycket får verkställas, ska Kriminalvården förelägga honom eller henne att senast en viss dag inställa sig vid den kriminalvårdsanstalt där domen ska verkställas.

Om den dömde inte följer eller inte kan nås av ett föreläggande enligt första stycket eller om det finns risk för det, ska Polismyndigheten på begäran av Kriminalvården låta förpassa honom eller henne till anstalten.

Avger den dömde nöjdförklaring inför en tjänsteman vid kriminalvårdsanstalt eller häkte, ska den som tar emot förklaringen omedelbart befordra domen till verkställighet. Avger den dömde nöjdförklaring inför Polismyndigheten, ska den som tar emot förklaringen se till att den dömde förpassas till kriminalvårdsanstalt.

Påträffas någon som avvikit från kriminalvårdsanstalt eller som i annat fall enligt särskilt beslut ska återföras till kriminalvårdsanstalt för fortsatt verkställighet av ett fängelsestraff, ska Polismyndigheten förpassa honom eller henne till en sådan anstalt.

Om det bedöms kunna ske utan risk för att den dömde avviker, får Polismyndigheten förelägga honom eller henne att inställa sig vid kriminalvårdsanstalten i stället för att förpassa honom eller henne dit. Lag ([2014:617](https://selex.se/eli/sfs/2014/617)).

### 11 §

Den som skall förpassas till kriminalvårdsanstalt för att undergå påföljd får i anslutning härtill tillfälligt förvaras i allmänt häkte eller polisarrest i avvaktan på beslut om anstaltsplacering eller om det behövs med hänsyn till transportförhållandena. Lag ([1976:375](https://selex.se/eli/sfs/1976/375)).

### 12 §

Om särskilda skäl föreligger med hänsyn till den dömdes hälsotillstånd, arbets- eller utbildningsförhållanden eller andra omständigheter, får Kriminalvården på ansökan av den som dömts till fängelse och icke är häktad bevilja uppskov med verkställigheten under viss tid, högst sex månader från den dag då domen enligt vad ovan är föreskrivet i denna lag får verkställas. Föreligger synnerliga skäl får uppskov beviljas under ytterligare högst sex månader. Kvinna som är havande eller ammar barn får beviljas uppskov under tid som prövas skälig.

Uppskov får ej beviljas, om det finns skälig anledning antaga att den dömde avviker. Uppkommer anledning till sådant antagande sedan uppskov beviljats, skall beslutet återkallas.

Visar den dömde att han har gett in ansökan om uppskov sist den dag då han enligt [10 §](#10) första stycket senast skulle ha inställt sig vid kriminalvårdsanstalt och har uppskov inte tidigare sökts i målet, skall verkställigheten anstå i avvaktan på Kriminalvårdens beslut. Lag ([2005:970](https://selex.se/eli/sfs/2005/970)).

### 14 §

Regeringen får för annat fall än som avses i [12 §](#12) meddela bestämmelser om anstånd under högst sex månader med verkställigheten av dom beträffande den som dömts till fängelse och inte är häktad eller på annan grund intagen i kriminalvårdsanstalt. Lag ([2013:650](https://selex.se/eli/sfs/2013/650)).

### 15 §

Om fängelse börjat verkställas och högre rätt förlänger tiden, skall verkställigheten fortsätta enligt den tidigare domen till dess den dömde avger nöjdförklaring i fråga om den nya domen eller denna på annan grund får verkställas. Lag ([1981:212](https://selex.se/eli/sfs/1981/212)).

### 18 §

Häktas den som undergår fängelse av annan anledning än misstanke om brott, skall verkställigheten avbrytas. Lag ([1981:212](https://selex.se/eli/sfs/1981/212)).

Beräkning av strafftid m.m.

### 19 §

Vid verkställighet av fängelse räknas strafftiden, när den dömde är häktad eller omhändertagen enligt [28 kap. 11 § tredje stycket brottsbalken](https://selex.se/eli/sfs/1962/700#kap28.11) eller på annan grund intagen i kriminalvårdsanstalt, från den dag då domen får verkställas och i annat fall från den dag då den dömde enligt [10 §](#10) tas in i häkte eller kriminalvårdsanstalt eller omhändertas av Polismyndigheten för förpassning.

Den tid som en intagen vistas utanför anstalt enligt 10 kap. [3 §](#kap10.3) fängelselagen ([2010:610](https://selex.se/eli/sfs/2010/610)), enligt 4 kap. 29, 29 a eller [31 §](#31) lagen ([2000:562](https://selex.se/eli/sfs/2000/562)) om internationell rättslig hjälp i brottmål eller enligt 2 kap. [12 §](#kap2.12) eller 3 kap. [3 §](#kap3.3) lagen ([2017:1000](https://selex.se/eli/sfs/2017/1000)) om en europeisk utredningsorder ska räknas in i verkställighetstiden. Detsamma gäller den tid som en intagen vistas utanför anstalt med stöd av 9 kap. [1 §](#kap9.1), 10 kap. 1, 2 eller [4 §](#4) eller 11 kap. [1 §](#kap11.1) fängelselagen, om inte särskilda skäl talar mot det.

Den tid som den dömde hållits i häkte i målet eller varit omhändertagen enligt [28 kap. 11 § tredje stycket brottsbalken](https://selex.se/eli/sfs/1962/700#kap28.11) efter det att slutlig dom eller beslut däri meddelades, ska räknas in i verkställighetstiden. Lag ([2017:1003](https://selex.se/eli/sfs/2017/1003)).

### 19 a §

Om någon har dömts till fängelse på viss tid eller om rätten, med tillämpning av [34 kap. 3 § brottsbalken](https://selex.se/eli/sfs/1962/700#kap34.3), har beslutat att sådan påföljd ska avse ytterligare brott, och den dömde med anledning av misstanke om brott, som prövats genom dom i målet, under en sammanhängande tid av minst 24 timmar har varit berövad friheten som anhållen, häktad eller intagen på en enhet för rättspsykiatrisk undersökning med stöd av [10 §](#10) lagen ([1991:1137](https://selex.se/eli/sfs/1991/1137)) om rättspsykiatrisk undersökning, ska tiden för frihetsberövandet, till den del det inte samtidigt skett verkställighet av dom i annat mål, anses som tid under vilken den utdömda påföljden verkställts i anstalt.

Om rätten har undanröjt en villkorlig dom, skyddstillsyn, ungdomsvård eller ungdomstjänst och i stället dömt till fängelse på viss tid, ska första stycket tillämpas, i den mån tillgodoräknande inte skett enligt första stycket eller [33 kap. 6 § tredje stycket brottsbalken](https://selex.se/eli/sfs/1962/700#kap33.6), även i fråga om

1. frihetsberövande som föregått den villkorliga domen, skyddstillsynen, ungdomsvården eller ungdomstjänsten,

2. frihetsberövande som föregått dom genom vilken rätten beslutat att den villkorliga domen, skyddstillsynen, ungdomsvården eller ungdomstjänsten ska avse även ytterligare brott samt

3. sådant omhändertagande som avses i [28 kap. 6 b § eller 11 § tredje stycket brottsbalken](https://selex.se/eli/sfs/1962/700#kap28.6b). Lag ([2016:493](https://selex.se/eli/sfs/2016/493)).

### 19 b §

Den som har överlämnats till Sverige för straffverkställighet enligt en europeisk arresteringsorder eller enligt en nordisk arresteringsorder, ska tillgodoräknas den tid som han eller hon med anledning av begäran om överlämnande har varit frihetsberövad utomlands. Lag ([2011:1169](https://selex.se/eli/sfs/2011/1169)).

### 19 c §

Den som efter en begäran enligt 2 kap. [7 §](#kap2.7) lagen ([2015:96](https://selex.se/eli/sfs/2015/96)) om erkännande och verkställighet av frihetsberövande påföljder inom Europeiska unionen har frihetsberövats i en annan medlemsstat och därefter påbörjar eller fortsätter verkställigheten av påföljden i Sverige ska tillgodoräknas den tid som han eller hon har varit frihetsberövad i den andra staten. Lag ([2015:99](https://selex.se/eli/sfs/2015/99)).

### 19 d §

Förekommer till verkställighet på en gång dom på fängelse på livstid och dom på böter, förvandlingsstraff för böter, fängelse på viss tid, villkorlig dom, skyddstillsyn, ungdomsvård, ungdomstjänst eller sluten ungdomsvård, ska livstidsstraffet träda i stället för den andra påföljden.

Förekommer till verkställighet på en gång en dom på fängelse på viss tid i minst två år och en dom på böter eller förvandlingsstraff för böter som har meddelats innan den förstnämnda påföljden har börjat verkställas, ska fängelsestraffet träda i stället för den andra påföljden. Lag ([2016:493](https://selex.se/eli/sfs/2016/493)).

### 20 §

För den som har börjat avtjäna fängelse på viss tid skall Kriminalvården så snart det kan göras fastställa dagen för strafftidens slut. Om strafftiden uppgår till mer än en månad skall myndigheten samtidigt även fastställa den tidigaste tidpunkten då villkorlig frigivning kan komma i fråga samt tidpunkten för prövotidens utgång.

När omständigheterna ger anledning till det, skall ett beslut enligt första stycket ändras. Lag ([2005:970](https://selex.se/eli/sfs/2005/970)).

### 21 §

Förekommer till verkställighet fängelse i högst två månader, skall vid beräkning av strafftiden omräkning ske till dagar, därvid månad skall anses utgöra trettio dagar. Antalet dagar skall läggas till den dag från vilken tiden räknas.

Skall tid för fängelse räknas efter månad eller år, skall den dag som genom sitt tal i månaden motsvarar den från vilken strafftiden räknas anses som slutdag. Finns ej motsvarande dag i slutmånaden, skall den månadens sista dag anses som slutdag. Ingår även dagar i tiden, skall antalet dagar läggas till slutdagen för den övriga tiden.

Är tiden för fängelse bestämd endast i dagar, skall antalet dagar läggas till den dag från vilken tiden räknas.

Uppkommer vid beräkning av tid för fängelse del av månad, anses månaden utgöra trettio dagar. Del av dag bortfaller. Lag ([1982:364](https://selex.se/eli/sfs/1982/364)).

### 22 §

Skall enligt [19 a §](#19a) eller domstols förordnande enligt [33 kap. 7 § brottsbalken](https://selex.se/eli/sfs/1962/700#kap33.7) fängelse anses verkställt till visst antal dagar, skall först beräknas slutdag utan avseende därpå och avdraget beräknas från den dagen. Detsamma gäller i fråga om tid som enligt [19 §](#19) andra stycket skall räknas som tid varunder straffet verkställts. Lag ([2000:176](https://selex.se/eli/sfs/2000/176)).

### 23 §

Om avbrott ägt rum i verkställigheten av fängelse, ska det antal dagar som avbrottet varat läggas till slutdagen.

Som avbrott anses inte att den som avtjänar fängelse häktas med anledning av misstanke om brott. Lag ([2010:617](https://selex.se/eli/sfs/2010/617)).

### 24 §

Har villkorligt medgiven frihet förklarats helt eller delvis förverkad, skall vad som förverkats anses som nytt straff vid beräkning av tiden. Lag ([1979:692](https://selex.se/eli/sfs/1979/692)).

### 25 §

Skall dom på fängelse verkställas sedan den dömde börjat undergå annat sådant straff men innan han frigivits, skall strafftiderna sammanläggas för bestämmande av slutdagen.

### 26 §

Om den dömde har varit intagen för verkställighet av en dom på fängelse före den dag från vilken strafftiden enligt [19 §](#19) skall räknas, får Kriminalvården förordna att den tid under vilken han sålunda har varit berövad friheten skall inräknas i verkställighetstiden. Lag ([2005:970](https://selex.se/eli/sfs/2005/970)).

## Övriga bestämmelser

### 28 §

Kriminalvården meddelar de beslut som avses i denna lag. Beslut enligt lagen gäller omedelbart om inte något annat förordnas. Lag ([2005:970](https://selex.se/eli/sfs/2005/970)).

### 29 §

Kriminalvårdens beslut enligt denna lag får överklagas hos allmän förvaltningsdomstol.

Prövningstillstånd krävs vid överklagande till kammarrätten. Lag ([2005:970](https://selex.se/eli/sfs/2005/970)).

### 30 §

Ett beslut får inte överklagas enligt [29 §](#29) innan beslutet har omprövats av Kriminalvården. En sådan omprövning får begäras av den som beslutet angår om det har gått honom eller henne emot. Ett överklagande av ett beslut som inte har omprövats skall anses som en begäran om omprövning.

Vid omprövning enligt denna paragraf får beslutet inte ändras till den dömdes nackdel. Lag ([2005:970](https://selex.se/eli/sfs/2005/970)).

### 31 §

En begäran om omprövning skall vara skriftlig och ha kommit in till Kriminalvården inom tre veckor från den dag då den dömde fick del av beslutet. I begäran om omprövning skall den dömde ange vilket beslut som avses och vilken ändring i beslutet som han eller hon begär. Lag ([2005:970](https://selex.se/eli/sfs/2005/970)).

### 32 §

Kriminalvården prövar om skrivelsen med begäran om omprövning har kommit in i rätt tid. Om skrivelsen har kommit in för sent skall den avvisas, om inte förseningen beror på att myndigheten lämnat den dömde felaktig underrättelse om hur man begär omprövning. Lag ([2005:970](https://selex.se/eli/sfs/2005/970)).

### 33 §

Kriminalvårdens beslut enligt [29 §](#29) överklagas till den förvaltningsrätt inom vars domkrets den kriminalvårdsanstalt, det häkte eller det frivårdskontor är beläget där den dömde var inskriven när det första beslutet i ärendet fattades. Lag ([2009:785](https://selex.se/eli/sfs/2009/785)).

### 34 §

Regeringen eller den myndighet som regeringen bestämmer får meddela föreskrifter om skyldigheter för kommuner, landsting och enskilda att

1. vidta åtgärder i anslutning till att en nöjdförklaring får lämnas, och

2. lämna de uppgifter med anledning av verkställighet av dom som behövs enligt denna lag. Lag ([2013:857](https://selex.se/eli/sfs/2013/857)).

## Övergångsbestämmelser

[1994:439](https://selex.se/eli/sfs/1994/439)

Denna lag träder i kraft den 1 oktober 1994. Beslut som meddelats av Kriminalvårdsstyrelsen före ikraftträdandet överklagas enligt äldre bestämmelser.

[1995:1698](https://selex.se/eli/sfs/1995/1698)

Denna lag träder i kraft den 1 maj 1996 men tillämpas inte i de fall där det första beslutet i ärendet fattats dessförinnan.

[2000:176](https://selex.se/eli/sfs/2000/176)

Denna lag träder i kraft den 1 oktober 2000. Om domstol före ikraftträdandet har förordnat att fängelse skall anses verkställt till visst antal dagar, tillämpas [22 §](#22) i dess äldre lydelse.

[2005:970](https://selex.se/eli/sfs/2005/970)

1. Denna lag träder i kraft den 1 januari 2006.

2. Äldre föreskrifter gäller fortfarande dels i fråga om Kriminalvårdsstyrelsens prövning av annan kriminalvårdsmyndighets beslut som har fattats före ikraftträdandet, dels i fråga om överklagande av Kriminalvårdsstyrelsens beslut som har fattats före ikraftträdandet. Vad som i de äldre föreskrifterna sägs om Kriminalvårdsstyrelsen skall efter ikraftträdandet i stället gälla Kriminalvården.

[2013:650](https://selex.se/eli/sfs/2013/650)

1. Denna lag träder i kraft den 1 september 2013.

2. Äldre föreskrifter gäller för ansökningar om nåd som har getts in till regeringen före ikraftträdandet.