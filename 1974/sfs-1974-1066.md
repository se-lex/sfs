---
beteckning: 1974:1066
rubrik: Lag om förfarande med förverkad egendom och hittegods m.m.
departement: Justitiedepartementet
utfardad_datum: 1974-11-29
publicerad_datum: 2025-06-10
forarbeten: "Prop. 1974:124, JuU 1974:29, rskr 1974:298"
pdf_url: https://svenskforfattningssamling.se/sites/default/files/sfs/1974-11/SFS1974-1066.pdf
---

# Lag om förfarande med förverkad egendom och hittegods m.m.

### 1 §

Denna lag gäller, om inte annat följer av lag eller någon annan författning, egendom som

1. tillfallit staten på grund av förverkande,

2. tillfallit staten enligt lagen ([1938:121](https://selex.se/eli/sfs/1938/121)) om hittegods,

3. tagits i förvar enligt lagen ([1974:1065](https://selex.se/eli/sfs/1974/1065)) om visst stöldgods m.m.,

4. omhändertagits med stöd av [24 a §](#24a) polislagen ([1984:387](https://selex.se/eli/sfs/1984/387)), 3 kap. [16 a §](#kap3.16a) kustbevakningslagen ([2019:32](https://selex.se/eli/sfs/2019/32)) eller 10 kap. [1 §](#kap10.1) tullbefogenhetslagen ([2024:710](https://selex.se/eli/sfs/2024/710)),

5. omfattas av [27 kap. 8 a § andra stycket rättegångsbalken](https://selex.se/eli/sfs/1942/740#kap27.8a), eller

6. omfattas av [22 §](#22) andra stycket klampningslagen ([2024:1089](https://selex.se/eli/sfs/2024/1089)). Lag ([2024:1091](https://selex.se/eli/sfs/2024/1091)).

### 2 §

Egendom som har tagits i förvar med stöd av lagen ([1974:1065](https://selex.se/eli/sfs/1974/1065)) om visst stöldgods m.m. ska förvaras hos Polismyndigheten i minst sex månader efter det att beslut meddelats om att egendomen ska vara tagen i förvar. Denna frist ska i fall som avses i [2 §](#2) tredje stycket samma lag räknas från dagen för åklagarens beslut, även om detta prövats av domstol, och i övriga fall räknas från den dag då beslutet om att egendomen ska vara tagen i förvar vann laga kraft.

Vad som sägs i första stycket gäller inte i fall som avses i 3 och [4 §](#4)§.

Har det under den i första stycket angivna tiden inte kunnat utredas vem som har rätt till egendomen, ska Polismyndigheten på lämpligt sätt låta kungöra förhållandet med uppgift om egendomen och om de omständigheter under vilka den anträffats. I kungörelsen ska det även anges inom vilken tid, som inte får understiga en månad, den som vill göra anspråk på egendomen ska ge sig till känna. Framställs inte anspråk inom denna tid, eller avstår den som har rätt till egendomen från denna, ska egendomen hanteras på det sätt som anges i denna lag. Lag ([2014:608](https://selex.se/eli/sfs/2014/608)).

### 2 a §

Egendom som omhändertagits med stöd av [24 a §](#24a) polislagen ([1984:387](https://selex.se/eli/sfs/1984/387)), 3 kap. [16 a §](#kap3.16a) kustbevakningslagen ([2019:32](https://selex.se/eli/sfs/2019/32)) eller 10 kap. [1 §](#kap10.1) tullbefogenhetslagen ([2024:710](https://selex.se/eli/sfs/2024/710)) ska finnas tillgänglig hos Polismyndigheten för avhämtning i minst en månad efter det att en sådan underrättelse som anges i [24 d §](#24d) polislagen har delgetts. Om egendomen inte hämtas ut inom denna tid, ska egendomen hanteras på det sätt som anges i denna lag.

Om egendomens värde sannolikt uppgår till mer än en fjärdedel av det prisbasbelopp enligt [2 kap. 6 och 7 §§ socialförsäkringsbalken](https://selex.se/eli/sfs/2010/110#kap2.6) som gällde då underrättelsen delgavs, tillämpas bestämmelserna i denna lag först efter det att tre månader har gått sedan Polismyndigheten genom kungörelse uppmanat ägaren eller annan rättsinnehavare att göra anspråk på egendomen. Lag ([2024:720](https://selex.se/eli/sfs/2024/720)).

### 2 b §

Egendom som ska lämnas ut enligt [27 kap. 8 a § första stycket rättegångsbalken](https://selex.se/eli/sfs/1942/740#kap27.8a) ska i minst en månad efter delgivning av en sådan underrättelse som avses i [27 kap. 8 b § första stycket rättegångsbalken](https://selex.se/eli/sfs/1942/740#kap27.8b) finnas tillgänglig för avhämtning hos den myndighet som förvarar den. Om egendomen inte hämtas ut inom denna tid, ska det förfaras med den på det sätt som anges i denna lag.

Egendom som inte kan lämnas ut till någon enligt [27 kap. 8 a § första stycket rättegångsbalken](https://selex.se/eli/sfs/1942/740#kap27.8a) ska i minst tre månader efter det att beslaget hävdes finnas tillgänglig hos den myndighet som förvarar den. Därefter ska det förfaras med den på det sätt som anges i denna lag. Om egendomens värde sannolikt överstiger en fjärdedel av det prisbasbelopp enligt [2 kap. 6 och 7 §§ socialförsäkringsbalken](https://selex.se/eli/sfs/2010/110#kap2.6) som gällde då beslaget gjordes, tillämpas dock denna lag först efter det att tre månader har förflutit sedan den myndighet som förvarar egendomen genom kungörelse uppmanat ägaren eller annan rättsinnehavare att göra anspråk på den. Lag ([2010:1219](https://selex.se/eli/sfs/2010/1219)).

### 2 c §

Egendom som omfattas av [22 §](#22) andra stycket klampningslagen ([2024:1089](https://selex.se/eli/sfs/2024/1089)) ska finnas tillgänglig hos Polismyndigheten eller Tullverket för avhämtning i minst en månad efter delgivning av en sådan underrättelse som avses i [21 §](#21) den lagen. Om egendomen inte hämtas ut inom den tiden, ska egendomen hanteras på det sätt som anges i denna lag. Lag ([2024:1091](https://selex.se/eli/sfs/2024/1091)).

### 3 §

Har egendom tagits i förvar med stöd av lagen ([1974:1065](https://selex.se/eli/sfs/1974/1065)) om visst stöldgods m.m., därför att ägaren eller annan som har rätt till egendomen ej gör anspråk på den, skall med egendomen förfaras på sätt som anges i denna lag.

### 4 §

Myndighet som omhänderhar egendom som avses i denna lag får omedel bart låta försälja den om

1. den ej kan vårdas utan fara för förstöring,

2. vården av den är förenad med alltför stora kostnader, eller

3. särskilda skäl eljest föreligger.

### 5 §

Egendom som kan befaras komma till brottslig användning eller eljest är olämplig för försäljning skall oskadliggöras.

### 5 a §

Den eller de brottsbekämpande myndigheter som regeringen bestämmer får behålla sådan förverkad egendom som anges i [5 §](#5), om egendomen enligt ett särskilt beslut behövs för utbildningsändamål eller för forensiska ändamål.

Om det i lag eller annan författning finns särskilda bestämmelser om innehav av viss egendom gäller de bestämmelserna utöver det som anges i första stycket. Lag ([2025:640](https://selex.se/eli/sfs/2025/640)).

### 6 §

Egendom som inte har sålts enligt [4 §](#4), oskadliggjorts enligt [5 §](#5) eller tagits om hand enligt [5 a §](#5a) ska säljas genom den förvarande myndighetens försorg. Kan egendomen inte säljas får den förstöras. Lag ([2025:640](https://selex.se/eli/sfs/2025/640)).

### 7 §

Om ägaren eller någon annan rättsinnehavare gör anspråk på egendom som är föremål för en sådan åtgärd som avses i [1 §](#1) 3- 6, ska egendomen lämnas ut till rättsinnehavaren efter beslut av den myndighet som förvarar egendomen, om den inte redan har sålts eller förstörts.

Om egendomen har reparerats eller på något annat sätt förbättrats, är den som gör anspråk på egendomen enligt första stycket skyldig att betala kostnaden för förbättringen innan egendomen lämnas ut. Om förbättringskostnaden inte betalas inom en månad efter det att en särskild uppmaning delgetts rättsinnehavaren, får egendomen säljas i den ordning som anges i denna lag. Lag ([2024:1091](https://selex.se/eli/sfs/2024/1091)).

### 8 §

Försäljning av egendom som avses i [7 §](#7) första stycket sker för statens räkning.

Om egendomen har sålts, har ägaren eller någon annan rättsinnehavare rätt till ersättning. Ersättning betalas inte med högre belopp än som har inkommit vid försäljningen. I de fall som avses i [7 §](#7) andra stycket ska kostnaden för förbättringen avräknas från ersättningen.

Ansökan om ersättning prövas av den myndighet som har beslutat om försäljningen. Lag ([2024:1091](https://selex.se/eli/sfs/2024/1091)).

### 9 §

Beslut som avses i [7 §](#7) första stycket och [8 §](#8) tredje stycket får överklagas hos allmän förvaltningsdomstol.

Prövningstillstånd krävs vid överklagande till kammarrätten. Lag ([2009:1172](https://selex.se/eli/sfs/2009/1172)).

### 10 §

I fråga om pengar skall i stället för vad som sägs om försäljning i denna lag gälla att beloppet redovisas till staten enligt föreskrifter som meddelas av regeringen eller myndighet som regeringen bestämmer. Lag ([2004:1030](https://selex.se/eli/sfs/2004/1030)).

### 11 §

Regeringen eller den myndighet som regeringen bestämmer kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela närmare föreskrifter om

1. sättet för kungörande enligt 2-[2 b §](#2b)§, och

2. förfarandet med egendom som avses i denna lag.

Regeringen eller den myndighet som regeringen bestämmer får meddela ytterligare föreskrifter om sådan egendom som avses i [5 a §](#5a). Lag ([2025:640](https://selex.se/eli/sfs/2025/640)).

## Övergångsbestämmelser

[1995:1700](https://selex.se/eli/sfs/1995/1700)

Denna lag träder i kraft den 1 maj 1996 men tillämpas inte i de fall där det första beslutet i ärendet fattats dessförinnan.

[2009:1172](https://selex.se/eli/sfs/2009/1172)

1. Denna lag träder i kraft den 1 januari 2010.

2. Har ett beslag hävts före ikraftträdandet ska i fall som avses i [2 b §](#2b) andra stycket första meningen tiden som egendomen ska finnas tillgänglig räknas från ikraftträdandet av denna lag.

[2024:1091](https://selex.se/eli/sfs/2024/1091)

1. Denna lag träder i kraft den 1 januari 2025.

2. För egendom som har omhändertagits enligt lagen ([2014:1437](https://selex.se/eli/sfs/2014/1437)) om åtgärder vid hindrande av fortsatt färd före den 1 januari 2025 gäller äldre föreskrifter.