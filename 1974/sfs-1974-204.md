---
beteckning: 1974:204
rubrik: Lag om ikraftträdande av vissa lagar på kriminalvårdens område
departement: Justitiedepartementet
utfardad_datum: 1974-04-19
publicerad_datum: 2011-04-27
forarbeten: "Prop. 1974:20, JuU 1974:2, rskr 1974:99"
pdf_url: https://svenskforfattningssamling.se/sites/default/files/sfs/1974-04/SFS1974-204.pdf
---

# Lag (1974:204) om ikraftträdande av vissa lagar på kriminalvårdens område

## 1 §

Lagen ([1974:202](https://selex.se/eli/sfs/1974/202)) om beräkning av strafftid m.m., lagen ([1974:203](https://selex.se/eli/sfs/1974/203)) om kriminalvård i anstalt och denna lag träder i kraft den 1 juli 1974, då lagen ([1964:541](https://selex.se/eli/sfs/1964/541)) om behandling i fångvårdsanstalt skall upphöra att gälla.

## 2 §

Beträffande straffarbete skall gälla vad som i nya lagarna sägs om fängelse och beträffande förvaring och internering i säkerhetsanstalt vad som i nya lagarna sägs om internering.

## 3 §

Vad som föreskrives i [21 §](#21) lagen ([1945:872](https://selex.se/eli/sfs/1945/872)) om verkställighet av frihetsstraff m.m. skall fortfarande gälla i fråga om straffarbete eller fängelse som ådömts med tillämpning av 4 kap. 3 eller [4 §](#4) strafflagen.

## 4 §

Beträffande fullföljd av talan mot länsstyrelses beslut enligt [12 §](#12) andra stycket lagen ([1964:541](https://selex.se/eli/sfs/1964/541)) om behandling i fångvårdsanstalt skall [78 §](#78) tredje och fjärde styckena samma lag fortfarande gälla i tillämpliga delar.

## 5 §

Beslut enligt [17 §](#17) lagen ([1964:541](https://selex.se/eli/sfs/1964/541)) om behandling i fångvårdsanstalt skall vid tillämpningen av lagen ([1974:202](https://selex.se/eli/sfs/1974/202)) om beräkning av strafftid m.m., anses ha meddelats enligt [20 §](#20) första stycket sistnämnda lag.

## 6 §

Förekommer i lag eller annan författning hänvisning till föreskrift som ersatts genom bestämmelse i lagen ([1974:202](https://selex.se/eli/sfs/1974/202)) om beräkning av strafftid m.m. eller lagen ([1974:203](https://selex.se/eli/sfs/1974/203)) om kriminalvård i anstalt, skall i stället den nya bestämmelsen tillämpas.