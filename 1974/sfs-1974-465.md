---
beteckning: 1974:465
rubrik: Kungörelse om tillämpning av lagen om rättegången i tvistemål om mindre värden
departement: Justitiedepartementet
utfardad_datum: 1974-05-31
publicerad_datum: 2008-10-09
pdf_url: https://svenskforfattningssamling.se/sites/default/files/sfs/1974-05/SFS1974-465.pdf
andringsforfattningar:
  - beteckning: "1987:964"
    rubrik: "Förordning (1987:964) om upphävande av kungörelsen (1974:465) om tilllämpning av lagen (1974:8) rättegången i tvistemål om mindre värden"
    ikraft_datum: 1988-01-01
    anteckningar: upph.
  - beteckning: "1981:1058"
    rubrik: "Förordning (1981:1058) om ändring i kungörelsen (1974:465) om tillämpning av lagen (1974:8) om rättegången i tvistemål om mindre värden"
    anteckningar: ändr. 3 §
  - beteckning: "1974:813"
    anteckningar: ändr. 3 §
---

# Kungörelse (1974:465) om tillämpning av lagen (1974:8) om rättegången i tvistemål om mindre värden

## 1 §

Tingsrätt skall när det behövs gå allmänheten till handa med lämpliga anvisningar om vad rättssökande har att iakttaga för att ta till vara sin rätt i tvist som kan prövas enligt lagen ([1974:8](https://selex.se/eli/sfs/1974/8)) om rättegången i tvistemål om mindre värden. Domstolen skall vid behov även lämna rättssökande allmänna upplysningar om hur ansökan om stämning eller yttrande över sådan ansökan bör avfattas och om för  farandet i övrigt i rättegången.

Första stycket äger motsvarande tillämpning i fråga om högre rätt.

## 2 §

Allmänna reklamationsnämnden är reklamationsorgan som avses i [2 §](#2) lagen ([1974:8](https://selex.se/eli/sfs/1974/8)) om rättegången i tvistemål om mindre värden.

## 3 §

I fråga om parts, ställföreträdares eller ombuds rätt till ersättning för resa och uppehälle i samband med sammanträde i mål enligt lagen ([1974:8](https://selex.se/eli/sfs/1974/8)) om rättegången i tvistemål om mindre värden äger bestämmelserna om beräkning av ersättning av allmänna medel till vittne motsvarande tillämpning. Förordning ([1981:1058](https://selex.se/eli/sfs/1981/1058)).

## 4 §

Protokoll vid sammanträde enligt lagen ([1974:8](https://selex.se/eli/sfs/1974/8)) om rättegången i tvistemål om mindre värden skall innehålla behövliga uppgifter om parternas ståndpunkter, de omständigheter de åberopar till stöd för sin talan samt bevisning i målet. Med undantag för bestämmelserna i [6 kap. 4, 5 och 7 §§ rättegångsbalken](https://selex.se/eli/sfs/1942/740#kap6.4) tillämpas i övrigt vad som är föreskrivet om protokoll vid allmän domstol.

## 5 §

Avskrift av dom eller slutligt beslut i mål som avses i lagen ([1974:8](https://selex.se/eli/sfs/1974/8)) om rättegången i tvistemål om mindre värden skall utan begäran tillställas part genom rättens försorg. Har allmänna reklama tionsnämnden avgivit utlåtande i saken skall sådan avskrift även till ställas nämnden.

Första stycket gäller ej i fråga om slutligt beslut, om det är uppenbart obehövligt att beslutet tillställes part.