---
beteckning: 1974:1021
rubrik: Lag om utbetalning av pristillägg på kött
departement: Jordbruksdepartementet
utfardad_datum: 1974-12-13
publicerad_datum: 2008-10-09
forarbeten: "Prop. 1974:165, JoU 1974:51, rskr 1974:368"
pdf_url: https://svenskforfattningssamling.se/sites/default/files/sfs/1974-12/SFS1974-1021.pdf
andringsforfattningar:
  - beteckning: "1990:620"
    rubrik: "Lag (1990:620) om ändring i lagen (1974:1021) om utbetal- ning av pristillägg på kött"
    ikraft_datum: 1990-07-01
    anteckningar: ändr. 2 §
  - beteckning: "1990:615"
    anteckningar: upph.
---

# Lag (1974:1021) om utbetalning av pristillägg på kött

### 1 §

I denna lag förstås med pristillägg sådant prisstöd av statsmedel som utgår i form av särskilt tillägg på kött enligt föreskrifter som meddelats av regeringen eller, efter regeringens bemyndigande, av statens jordbruksnämnd.

### 2 §

Slakteri eller fristående sanitetsslaktavdelning skall i samband med köttbesiktning enligt föreskrifter som meddelats med stöd av livsmedelslagen ([1971:511](https://selex.se/eli/sfs/1971/511)) betala ut pristillägg av medel som statens jordbruksnämnd ställer till inrättningens förfogande. För pristillägg som betalats ut skall redovisning lämnas till jordbruksnämnden. Lag ([1990:620](https://selex.se/eli/sfs/1990/620)).

### 3 §

När pristillägg utgår efter köttets vikt, skall inrättning som avses i [2 §](#2) väga köttet i samband med besiktningen. Vid sådan vägning skall användas våg som justerats enligt lagen ([1971:1081](https://selex.se/eli/sfs/1971/1081)) om bestämning av volym och vikt.

### 4 §

Inrättning som avses i [2 §](#2) är skyldig att föra sådana anteckningar och ha sin bokföring så ordnad, att kontroll av beräkning och utbetalning av pristilläggen kan ske. Statens jordbruksnämnd får granska bokföringen och i övrigt utöva den kontroll som nämnden finner behövlig.

### 5 §

Mot beslut av inrättning som avses i [2 §](#2) om utbetalning av pristillägg får talan ej föras.

## Övergångsbestämmelser

[1990:620](https://selex.se/eli/sfs/1990/620)

Denna lag träder i kraft den 1 juli 1990. Under tiden t. o. m. den 30 juni 1991 skall vad som sägs om slakteri även gälla köttbesiktningsbyrå.