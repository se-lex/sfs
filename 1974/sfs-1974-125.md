---
beteckning: 1974:125
rubrik: Kungörelse om löneplansbeteckningar och lönegradsnummer för statligt reglerade tjänster m.m.
departement: Finansdepartementet
utfardad_datum: 1974-03-29
publicerad_datum: 2008-10-08
forarbeten: Riksdagens lönedelegations skrivelse den 26 mars 1974
pdf_url: https://svenskforfattningssamling.se/sites/default/files/sfs/1974-03/SFS1974-125.pdf
andringsforfattningar:
  - beteckning: "1988:1090"
    anteckningar: upph.
---

# Kungörelse (1974:125) om löneplansbeteckningar och lönegradsnummer för statligt reglerade tjänster m.m.

## 1 §

Denna kungörelse avser tjänster för vilka avlöningsförmånerna fastställes under medverkan av Kungl. Maj:t eller myndighet som Kungl. Maj:t bestämmer.

Denna kungörelse avser dock ej tjänst på övergångsstat.

## 2 §

Fullmakt, konstitutorial och förordnande som innehåller löneplansbeteckning och lönegradsnummer enligt de löneplaner A, B, C och U som gällde vid utgången av år 1973 skall från och med den 1 januari 1974 avse den löneplansbeteckning och det lönegradsnummer eller den lönetariffklass enligt löneplanerna F och T som följer av det mellan statens avtalsverk och statsjänstemännens huvudorganisationer den 28 februari 1974 träffade preliminära avtalet om 1974 års löner (PALS).

## 3 §

Bestämmelse som Kungl. Maj:t meddelat i författning eller särskilt beslut och som anger löneplansbeteckning och lönegrad eller för lönegradsplacerad tjänsteman löneklass enligt de löneplner A, B, C och U som gällde vid utgången av år 1973 skall från och med den 1 januari 1974 avse den löneplansbeteckning och den lönegrad eller den löneklass på löneplan F eller den lönetariffklass på löneplan T som svarar däremot enligt bestämmelser i PALS, om Kungl. Maj:t ej föreskriver annat.

Bestämmelse som Kungl. Maj:t meddelat och som för arvodesanställd tjänsteman anger löneklass enligt de löneplaner A, B, C och U som gällde vid utgången av år 1973 skall från och med den 1 januari 1974 avse den löneklass om enligt PALS bilaga 1 punkt 3 svarar mot den tidigare angivna löneklassen, om Kungl. Maj:t ej föreskriver annat.