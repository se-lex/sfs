---
beteckning: 1974:69
rubrik: Kungörelse om tillämpning av avtal mellan Sverige och Kenya för undvikande av dubbelbeskattning beträffande skatter på inkomst och förmögenhet
departement: Finansdepartementet
utfardad_datum: 1974-02-15
publicerad_datum: 2014-11-17
forarbeten: "Jfr prop. 1973:183, SkU 1973:72, rskr 1973:360"
pdf_url: https://svenskforfattningssamling.se/sites/default/files/sfs/1974-02/SFS1974-69.pdf
andringsforfattningar:
  - beteckning: "1987:982"
    rubrik: "Förordning (1987:982) om ändring i kungörelsen (1974:69) om tillämpning av avtal mellan Sverige och Kenya för undvikande av dubbelbeskattning beträffande skatter på inkomst och förmögenhet"
    ikraft_datum: 1988-01-01
    anteckningar: ny bil.
---

# Kungörelse (1974:69) om tillämpning av avtal mellan Sverige och Kenya för undvikande av dubbelbeskattning beträffande skatter på inkomst och förmögenhet

Maj:t förordnar följande med stöd av [72 §](#72) 3 mom. kommunalskattelagen ([1928:370](https://selex.se/eli/sfs/1928/370)), [20 §](#20) 3 mom. lagen ([1947:576](https://selex.se/eli/sfs/1947/576)) om statlig inkomstskatt och [20 §](#20) 3 mom. lagen ([1947:577](https://selex.se/eli/sfs/1947/577)) om statlig förmögenhetsskatt. (Jämför [1974:770](https://selex.se/eli/sfs/1974/770) ö.b. och [1974:859](https://selex.se/eli/sfs/1974/859) ö.b.)

Det mellan Sverige och Kenya den 28 juni 1973 ingångna avtalet för undvikande av dubbelbeskattning beträffande skatter på inkomst och förmögenhet, vars innehåll framgår av bilaga 1 till denna kungörelse, skall lända till efterrättelse för Sveriges del.

Vid tillämpningen av avtalet skall iakttagas de anvisningar som är fogade till kungörelsen som bilaga 2.

## Övergångsbestämmelser

[1974:69](https://selex.se/eli/sfs/1974/69)

Denna kungörelse träder i kraft en vecka efter den dag, då kungörelsen enligt därå meddelad uppgift utkommit från trycket i Svensk författningssamling.

Kungörelsen tillämpas beträffande kupongskatt på utdelning som förfallit till betalning den 1 januari 1973 eller senare, beträffande sjömansskatt och bevillningsavgift för vissa offentliga föreställningar på inkomst som förvärvats den 1 januari 1973 eller senare samt beträffande övriga skatter på inkomst och förmögenhet, som taxeras år 1974 eller senare år.