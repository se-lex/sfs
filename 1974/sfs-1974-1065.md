---
beteckning: 1974:1065
rubrik: Lag om visst stöldgods m.m.
departement: Justitiedepartementet
utfardad_datum: 1974-11-29
publicerad_datum: 2025-06-10
forarbeten: "Prop. 1974:124, JuU 1974:29, rskr 1974:298"
pdf_url: https://svenskforfattningssamling.se/sites/default/files/sfs/1974-11/SFS1974-1065.pdf
andringsforfattningar:
  - beteckning: "1986:1008"
    rubrik: "Lag (1986:1008) om ändring i lagen (1974:1065) om visst stöldgods m.m."
    ikraft_datum: 1987-01-01
    anteckningar: ändr. 1 §
  - beteckning: "1991:452"
    rubrik: "Lag (1991:452) om ändring i lagen (1974:1065) om visst stöldgods m.m."
    ikraft_datum: 1991-07-01
    anteckningar: ändr. 1 §
  - beteckning: "2014:309"
    rubrik: "Lag (2014:309) om ändring i lagen (1974:1065) om visst stöldgods m.m."
    ikraft_datum: 2014-07-01
    anteckningar: ändr. 1 §
  - beteckning: "2014:618"
    rubrik: "Lag (2014:618) om ändring i lagen (1974:1065) om visst stöldgods m.m."
    ikraft_datum: 2015-01-01
    anteckningar: ändr. 3 §
  - beteckning: "2015:437"
    rubrik: "Lag (2015:437) om ändring i lagen (1974:1065) om visst stöldgods m.m."
    ikraft_datum: 2015-08-01
    anteckningar: ändr. 1 §
  - beteckning: "2025:639"
    rubrik: "Lag (2025:639) om ändring i lagen (1974:1065) om visst stöldgods m.m."
    ikraft_datum: 2025-09-01
    anteckningar: ändr. 1 §
---

# Lag (1974:1065) om visst stöldgods m.m.

### 2 §

Beslut om att egendom skall tagas i förvar enligt denna lag meddelas av allmän domstol utom i fall som anges i tredje stycket.

Talan om egendoms tagande i förvar föres av åklagare mot den som frågan angår, om denne har känt hemvist här i landet och kan delges på sätt som är föreskrivet om stämning i brottmål. Talan behöver dock ej föras mot den som förklarat att han ej gör anspråk på egendomen.

Skall enligt andra stycket talan ej föras mot någon får åklagaren meddela förordnande om att egendomen skall tagas i förvar.

### 3 §

Den som inte är nöjd med åklagarens beslut enligt [2 §](#2) tredje stycket får innan egendomen har sålts eller förstörts anmäla missnöje med beslutet till åklagaren. Anmäls missnöje ska åklagaren, om han eller hon vill att beslutet ska bestå, väcka talan om detta inom en månad efter det att anmälan gjordes. Väcks inte talan, ska åklagaren upphäva beslutet om förvar.

Väcker åklagaren åtal för brott, som föranlett att egendom tagits i förvar, innan egendomen har sålts eller förstörts, ska domstolen i samband med åtalet pröva om egendomen fortfarande ska hållas i förvar.

Åklagaren ska omedelbart underrätta Polismyndigheten om missnöjesanmälan enligt första stycket och om talan enligt andra stycket. I avvaktan på att saken slutligt prövas får vidare åtgärder med egendomen inte vidtas, om den kan vårdas utan fara för förstörelse. Lag ([2014:618](https://selex.se/eli/sfs/2014/618)).

### 4 §

Föres talan om egendoms tagande i förvar enligt [2 §](#2) andra stycket eller [3 §](#3) första stycket mot någon, som ej är tilltalad, skall om sådan talan i tillämpliga delar gälla vad i rättegångsbalken är föreskrivet angående åtal för brott på vilket icke kan följa svårare straff än böter.

### 5 §

Denna lag gäller ej i fall där lagen (1938:l2l) om hittegods är tillämplig.

## Övergångsbestämmelser

[1986:1008](https://selex.se/eli/sfs/1986/1008)

Denna lag träder i kraft den 1 januari 1987. Har egendom som avses i [1 §](#1) anträffats före ikraftträdandet gäller äldre föreskrifter.