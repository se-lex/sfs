---
beteckning: 1920:80
rubrik: Cirkulär till länsstyrelserna angående ersättande av kostnader för militärhandräckning för släckning av skogseld
departement: Försvarsdepartementet
utfardad_datum: 1920-03-05
publicerad_datum: 2007-08-20
pdf_url: https://svenskforfattningssamling.se/sites/default/files/sfs/1920-03/SFS1920-80.pdf
andringsforfattningar:
  - beteckning: "1994:164"
    rubrik: "Förordning (1994:164) om upphävande av cirkulär (1920:80) till länsstyrelserna angående ersättande av kostnader för militärhandräckning för släckning av skogseld"
    anteckningar: upph.
---

# Cirkulär (1920:80) till länsstyrelserna angående ersättande av kostnader för militärhandräckning för släckning av skogseld

Vi giva Eder härmed tillkänna, att Vi denna dag funnit gott föreskriva, att i de fall, då länsstyrelse förordnat om militärhandräckning för släckning av skogseld, alla de särskilda kostnader, som till följd av handräckningen förorsakats kronan, - såsom gottgörelse för militärkontingentens transporterande till och från brandstället samt förläggning därstädes, av handräckningen föranledda merkostnader för kontingentens förplägnad, traktamentsersättning i förekommande fall åt officerare och underofficerare, vilka själva hava att bekosta förplägnad eller logi, ersättning för kronan tillhöriga effekter, som förlorats eller skadats, samt telefonavgifter och andra expensutgifter m.m. - skola av länsstyrelsen till vederbörande utanordnas enligt av arméförvaltningen respektive marinförvaltningen granskade och godkända räkningar ävensom i sammanhang därmed avföras å det under nionde huvudtiteln uppförda ordinarie förslagsanslaget till släckning av skogseld.

Genom vad nu föreskrivits sker ej ändring i den vederbörande påvilande skyldighet att, när företagen undersökning sådant föranleder, anställa åtal mot den eller dem, som förorsakat elden; skolande därest kronan i sammanhang med dylikt åtal eller annorledes tilldömes ersättning för vad enligt den nu lämnade föreskriften blivit å nämnda anslag avfört, sådan ersättning liksom vad på grund av frivilligt åtagande må i nu angivna hänseende inflyta, uppdebiteras å samma anslag såsom särskilda uppbördsmedel.