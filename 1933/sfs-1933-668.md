---
beteckning: 1933:668
rubrik: Kungörelse om beskaffenheten av laggillt stängsel i vissa delar av riket m.m.
departement: Landsbygds- och infrastrukturdepartementet
utfardad_datum: 1933-12-21
publicerad_datum: 2023-01-18
pdf_url: https://svenskforfattningssamling.se/sites/default/files/sfs/1933-12/SFS1933-668.pdf
andringsforfattningar:
  - beteckning: "1996:1245"
    rubrik: "Förordning (1996:1245) om ändring i kungörelsen (1933:668) om beskaffenheten av laggillt stängsel i vissa delar av riket m.m."
    ikraft_datum: 1997-01-01
    anteckningar: ändr. 2 p
  - beteckning: "1935:558"
    anteckningar: ändr. 1 p
  - beteckning: "1946:178"
    anteckningar: ändr. 1 p
---

# Kungörelse (1933:668) om beskaffenheten av laggillt stängsel i vissa delar av riket m.m.

Kungl. Maj:t har, med stöd av [5 §](#5) andra stycket och [6 §](#6) andra stycket lagen den 2 juni 1933 (nr 269) om ägofred, efter hörande av vederbörande landsting och hushållningssällskap funnit gott förordna som följer:

1. Stängsel, varom i sagda lag förmäles, skall i nedan angivna delar av riket freda, förutom mot större hemdjur (hästar och nötkreatur), jämväl mot följande slag av mindre hemdjur, nämligen i Fårö socken av Gotlands län och i Tjörns härad av Göteborgs och Bohus län mot får samt i Västernorrlands län ävensom i de inom skyddsskogsgränsen belägna delarna av Jämtlands län mot får och getter.

2. Stängsel, som i sagda lag avses, skall om våren vara i fredgillt stånd i  Skåne län den 15 april, i Stockholms, Jönköpings, Blekinge och Hallands län den 1 maj, i Västerbottens och Norrbottens län med undantag av länens lappmarker den 1 juni samt i nämnda lappmarker den 15 juni. Förordning ([1996:1245](https://selex.se/eli/sfs/1996/1245)).

3. Där föreskrift, som enligt denna kungörelse gäller för visst område, avser, att stängsel inom området skall om våren hållas fredgillt tidigare dag än den, som i [6 §](#6) första stycket lagen om ägofred eller denna kungörelse i sådant avseende stadgats för angränsande område, skall föreskriften äga tillämpning jämväl i fråga om stängsel, som skall hållas i gränsen mellan områdena. I annat fall skall beträffande sådant stängsel vad härutinnan är stadgat för det senare området gälla. Kungörelse ([1946:178](https://selex.se/eli/sfs/1946/178)).