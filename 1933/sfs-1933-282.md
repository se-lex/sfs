---
beteckning: 1933:282
rubrik: Kungörelse med vissa bestämmelser rörande fiskeriförhållandena i de till Sverige och Danmark gränsande farvattnen
departement: Jordbruksdepartementet
utfardad_datum: 1933-06-02
publicerad_datum: 2007-09-06
pdf_url: https://svenskforfattningssamling.se/sites/default/files/sfs/1933-06/SFS1933-282.pdf
andringsforfattningar:
  - beteckning: "1984:375"
    rubrik: "Förordning (1984:375) om ändring i kungörelsen (1933:282) med vissa bestämmelser rörande fiskeriförhållandena i de till Sverige och Danmark gränsande farvattnen"
    ikraft_datum: 1984-07-01
    anteckningar: ändr. 8 §
  - beteckning: "1988:471"
    rubrik: "Förordning (1988:471) om ändring i kungörelsen (1933:282) med vissa bestämmelser rörande fiskeriförhållandena i de till Sverige och Danmark gränsande farvattnen"
    ikraft_datum: 1988-07-01
    anteckningar: ändr. 11 §
  - beteckning: "1991:564"
    rubrik: "Förordning (1991:564) om ändring i kungörelsen (1933:282) med vissa bestämmelser rörande fiskeriförhållandena i de till Sverige och Danmark gränsande farvattnen"
    ikraft_datum: 1991-07-01
    anteckningar: ändr. 11 §
  - beteckning: "1956:365"
    anteckningar: upph. 4 § 3 st 5 p
  - beteckning: "1955:46"
    anteckningar: ändr. 8-11 §§
  - beteckning: "1952:115"
    anteckningar: "ändr. 8, 9, 11 §§"
  - beteckning: "1958:556"
    anteckningar: "ändr. 7, 8 §§"
  - beteckning: "1970:197"
    anteckningar: ändr. 8-10 §§
  - beteckning: "1975:179"
    anteckningar: ändr. 8-10 §§
  - beteckning: "1973:209"
    anteckningar: ändr. 2 § 2 mom
  - beteckning: "1993:787"
    anteckningar: upph.
---

# Kungörelse (1933:282) med vissa bestämmelser rörande fiskeriförhållandena i de till Sverige och Danmark gränsande farvattnen

## 1 §

Denna kungörelse avser följande farvatten:

Kattegatt, begränsat mot norr av räta linjer, dragna från Skagens nordligaste udde till Vinga fyr och vidare därifrån till närmaste kusten av Hisingen samt mot söder av räta linjer, dragna från Hasenöre till Gniben och från Gilbjergshoved till Kullens fyr;

Öresund, räknat från linjen Gilbjergshoved--Kullens fyr i norr till en linje, dragen från Stevns fyr till Falsterbo fyr i söder; samt

av Östersjön: farvattnen längs kusten från Falsterbo fyr till Simrishamns fyr samt kring Bornholm och ögruppen Kristiansö.

## 2 §

1 mom. I Kattegatt äro vartdera landets fiskare berättigade att idka fiske intill ett avstånd av tre distansminuter från det andra landets kust eller ytterst därutanför liggande holmar och skär, som icke ständigt av vattnet översköljas.

För så vitt angår bukter äro vartdera landets fiskare berättigade att idka fiske intill ett avstånd av tre distansminuter från en rät linje, dragen tvärs över bukten på det mynningen närmast belägna ställe, där bredden icke är större icke än tio distansminuter. Utanför Laholmsbukten skall dock nämnda astånd räknas från en rät linje, dragen från Tylö fyr till Hallands Väderö fyr.

2 mom. I Öresund är fiske allestädes gemensamt för båda ländernas fiskare, dock med den inskränkning, att innanför ett djup invid stranden av sju meter det andra landets fiskare icke må driva annat fiske än sillfiske med garn samt under månaderna juli, augusti, september och oktober även krokfiske. Såsom drivgarn vid sillfiske må endast närdingar användas.

Utanför den nämnda sjumetersgränsen är söder om en linje Ellekilde Hage--Lerberget allt slags fiske med trål och vad förbjudet; dock må agnnot, som, då den fullt utsträckes, icke håller längre avstånd mellan armarnas ändar än 7,5 meter, begagnas på Middelgrundet. Norr om nämnda linje må enligt för vartdera landet gällande bestämmelser fiske idkas med trål intill vartdera landets territorialgräns och med snurrevad intill ett avstånd av tre distansminuter från kusterna. Kungörelse ([1973:209](https://selex.se/eli/sfs/1973/209)).

3 mom. Vid Bornholms och ögruppen Kristiansös kuster samt vid svenska kusten från Falsterbo fyr till Simrishamns fyr är sillfisket med drivgarn gemensamt för båda ländernas fiskare från och med den 1 maj till och med den 31 augusti.

4 mom. Strand- och fiskerättsägare förbehållas de särskilda rättigheter, som dem jämlikt vartdera landets lagar kunna tillkomma.

## 3 §

Det är båda ländernas fiskare tillåtet att, utan intrång i enskild rätt och under iakttagande av gällande tullföreskrifter samt andra dylika bestämmelser, fritt färdas och ankra allestädes i de farvatten, denna kungörelse avser, dock att i Öresund under tiden från och med den 1 juli till och med den 31 oktober förankrade fiskebåtar skola lätta, om det kan befaras, att drivgarnsfiskares redskap skall driva på den förankrade  fiskebåten eller dess ankardon.

## 5 §

Det i [4 §](#4) nämnda skydd för faststående redskap gäller beträffande omkring Bornholm och ögruppen Kristiansö utsatta laxlinor och laxrevar endast från och med den 1 oktober till och med den 31 mars.

## 6 §

Föreskrifterna i 4 och [5 §](#5)§ hava ej avseende å de vartdera landets egna fiskare helt förbehållna fiskeområdena.

## 7 §

Angående registrering och märkning av de i Sverige hemmahörande fartyg, som idka fiske i de fartvatten, denna kungörelse avser, är särskilt stadgat. Kungörelse ([1958:556](https://selex.se/eli/sfs/1958/556)).

## 8 §

I fråga om den som med uppsåt eller av oaktsamhet bryter mot [2 §](#2) mom. första stycket andra meningen gäller föreskrifterna om ansvar i [35 a §](#35a) lagen ([1950:596](https://selex.se/eli/sfs/1950/596)) om rätt till fiske. Om någon med uppsåt eller av oaktsamhet bryter mot [2 §](#2) 2 mom. andra stycket skall ansvarsbestämmelserna i [35 c §](#35c) samma lag tillämpas.

Den som med uppsåt eller av oaktsamhet bryter mot [4 §](#4), döms till böter. Åtal för sådant brott får ej väckas vid svensk domstol, om den misstänktes fartyg är hemmahörande i Danmark. Förordning ([1984:375](https://selex.se/eli/sfs/1984/375)).

## 9 §

I fråga om fångst, som någon har erhållit genom brott som avses i [8 §](#8) första stycket, samt i fråga om fiskredskap, som använts som hjälpmedel vid sådant brott, gälla föreskrifterna om förverkande i [36 §](#36) lagen ([1950:596](https://selex.se/eli/sfs/1950/596)) om rätt till fiske. Förordning ([1975:179](https://selex.se/eli/sfs/1975/179)).

## 10 §

Bestämmelserna i (34--[38 §](#38)§ fiskeristadgan ([1954:607](https://selex.se/eli/sfs/1954/607)) (fiskeriförordningen ([1982:126](https://selex.se/eli/sfs/1982/126)) gälla i tillämpliga delar i fråga om brott som avses i [8 §](#8) första stycket. Förordning ([1975:179](https://selex.se/eli/sfs/1975/179)).

## 11 §

Tillsyn å efterlevnaden av bestämmelserna i denna kungörelse skall ske, förutom genom polisen, genom tillsynsmän som förordnats av länsstyrelsen eller fiskeriverket samt befattningshavare vid kustbevakningen. Förordning ([1991:564](https://selex.se/eli/sfs/1991/564)).

Ej må tillsynen sträckas in på de områden i Kattegatt som äro förbehållna danska fisken. Ej heller må eljest i Kattegatt utanför de områden, som äro förbehållna svenska fiskare, eller i Öresund eller de i kungörelsen avsedda delarna av Östersjön tillsynspersonalen ingripa mot danska fiskare på annat sätt än att överträdelse konstateras och behörig anmälan därom göres. Förordning ([1988:471](https://selex.se/eli/sfs/1988/471)).