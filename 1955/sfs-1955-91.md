---
beteckning: 1955:91
rubrik: Arméintendenturförvaltningens Cirkulär angående upphandling av kontorsinventarier för statsverkets behov m.m.
departement: Finansdepartementet
utfardad_datum: 1955-03-04
publicerad_datum: 2007-08-31
pdf_url: https://svenskforfattningssamling.se/sites/default/files/sfs/1955-03/SFS1955-91.pdf
andringsforfattningar:
  - beteckning: "1993:1491"
    anteckningar: upph.
---

# Arméintendenturförvaltningens Cirkulär (1955:91) angående upphandling av kontorsinventarier för statsverkets behov m.m.

Sedan genom Kungl. kungörelsen den 25 februari 1955 (nr 72) om överflyttande å arméintendenturförvaltningen av vissa krigsmaterielverket åliggande arbetsuppgifter Kungl. krigsmaterielverkets hittillsvarande befattning med upphandling och försäljning av kontorsinventarier för statsverkets räkning m.m. enligt Kungl. kungörelsen den 3 februari 1950 (nr 18) överförts till arméintendenturförvaltningen, får förvaltningen härmed lämna följande anvisningar till vederbörande statsmyndigheters ledning.

1. Till i nämnda kungörelse den 3 februari 1950 angivna kontorsinventarier skola i detta sammanhang hänföras /k/ kontorsmöbler /-k/ enligt Statens Kontorsmöbelnormer (SKN) samt /k/ kontorsskåp av plåt, kassaskåp, gardiner, mattor och armatur /-k/.

2. Anskaffning av /k/ armatur /-k/ underställes arméintendenturförvaltningen i varje särskilt fall.

3. Anskaffning av /k/ övriga kontorsinventarier /-k/ jämlikt 1. ovan skall ske genom respektive myndighets egen försorg enligt de anvisningar rörande leverantörer, priser, beställningsförfarande m.m. som meddelas i de leverantörförteckningar, som efter beställning komma att tillhandahållas av arméintendenturförvaltningen.

Av Kungl. krigsmaterielverket tidigare tillhandahållna listor gälla intill dess arméintendenturförvaltningen annorlunda meddelar.

Myndigheter i Stockholm skola före anskaffning enligt ovan undersöka huruvida i arméintendenturförvaltningens möbellager finnes för vederbörande lämpliga kontorsmöbler. Om så är fallet ställes utsedda möbler till förfogande till priser som i varje särskilt fall bestämmas av arméintendenturförvaltningen.

4. Överlämning till arméintendenturförvaltningen i enlighet med bestämmelserna i ovannämnda kungörelse den 3 februari 1950 skall icke äga rum av andra inventarier än sådana, som efter samråd med arméintendenturförvaltningen bedömas brukbara. Vederbörande myndigheter skola själva försälja övriga inventarier.

## Övergångsbestämmelser

[1993:1491](https://selex.se/eli/sfs/1993/1491)

Författningarna 1, 2 och 4 skall fortfarande tillämpas på upphandlingar som påbörjats före utgången av år 1993.