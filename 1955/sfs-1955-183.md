---
beteckning: 1955:183
rubrik: Lag om bankrörelse
departement: Finansdepartementet
utfardad_datum: 1955-03-31
publicerad_datum: 2008-10-08
forarbeten: "Prop. 1955:3; BaU 1955:5; Rskr 1955:146"
pdf_url: https://svenskforfattningssamling.se/sites/default/files/sfs/1955-03/SFS1955-183.pdf
andringsforfattningar:
  - beteckning: "1984:441"
    rubrik: "Lag (1984:441) om ändring i lagen (1955:183) om bankrörelse"
    ikraft_datum: 1984-07-01
    anteckningar: "ändr. 59, 63 §§"
  - beteckning: "1984:1035"
    rubrik: "Lag (1984:1035) om ändring i lagen (1955:183) om bankrörelse"
    ikraft_datum: 1985-01-01
    anteckningar: ändr. 77 §
  - beteckning: "1985:500"
    rubrik: "Lag (1985:500) om ändring i lagen (1955:183) om bankrörelse"
    ikraft_datum: 1985-07-01
    anteckningar: "ändr. 4 § 1 mom, 6 §, 10 § 1 mom, 18, 22, 35, 72, 74, 189, 190 §§"
  - beteckning: "1986:1396"
    rubrik: "Lag (1986:1396) om ändring i lagen (1955:183) om bankrörelse"
    ikraft_datum: 1987-01-01
    anteckningar: ändr. 1 §
  - beteckning: "1987:621"
    anteckningar: upph.
  - beteckning: "1973:555"
    anteckningar: ändr. 151 §
  - beteckning: "1973:390"
    anteckningar: ändr. 173 §
  - beteckning: "1973:224"
    anteckningar: ändr. 97 § 1 mom
  - beteckning: "1972:656"
    anteckningar: "upph. 163 §; ändr. 56, 57, 194 §§"
  - beteckning: "1972:215"
    anteckningar: ändr. 180 §
  - beteckning: "1971:1032"
    anteckningar: "ändr. 71, 74 §§"
  - beteckning: "1971:612"
    anteckningar: ändr. 175 §
  - beteckning: "1970:721"
    anteckningar: "ändr. 61, 63, 87 §§"
  - beteckning: "1970:666"
    anteckningar: "ändr. 5, 71-73, 159 §§; ny 74 a §"
  - beteckning: "1968:601"
    anteckningar: "upph. 69 §; ändr. 2, 54-63, 67, 68, 70, 71, 74, 99, 186, 189 §§"
  - beteckning: "1967:541"
    anteckningar: "upph. 92 § 2 mom, 103 §; ändr. 8 § 2 mom, 47 § 1 mom, 48 §, 92 § 3 mom, 128, 131, 137, 141, 183, 186, 191 §§"
  - beteckning: "1973:830"
    anteckningar: "ändr. 1, 182 §§"
  - beteckning: "1967:342"
    anteckningar: "ikrafttr. av 1967:341"
  - beteckning: "1966:709"
    anteckningar: ändr. 56 §
  - beteckning: "1966:189"
    anteckningar: ändr. 62 §
  - beteckning: "1965:219"
    anteckningar: "ändr. 57, 62 §§"
  - beteckning: "1963:601"
    anteckningar: "ändr. 159, 162, 174 §§"
  - beteckning: "1963:181"
    anteckningar: ändr. 62 §
  - beteckning: "1962:615"
    anteckningar: "ändr. 56, 57, 67 §§"
  - beteckning: "1962:188"
    anteckningar: ändr. 23 §
  - beteckning: "1960:269"
    anteckningar: "ändr. 1, 2 §§"
  - beteckning: "1960:61"
    anteckningar: ändr. 56 §
  - beteckning: "1959:85"
    anteckningar: ändr. 54 §
  - beteckning: "1956:147"
    anteckningar: "ändr. 57, 60 §§"
  - beteckning: "1967:341"
    anteckningar: ändr. 2 §
  - beteckning: "1973:935"
    anteckningar: "ändr. 1, 2, 57 §§"
  - beteckning: "1973:1159"
    anteckningar: "ändr. 57, 59 §§"
  - beteckning: "1982:1143"
    rubrik: "Lag (1982:1143) om upphävande av lagen (1982:716) om ändring i lagen (1955:183) om bankrörelse"
    anteckningar: "upph. 1982:716"
  - beteckning: "1982:716"
    rubrik: "Lag (1982:716) om ändring i lagen (1955:183) om bankrörelse"
    anteckningar: ändr. 147 §
  - beteckning: "1982:624"
    rubrik: "Lag (1982:624) om ändring i lagen (1955:183) om bankrörelse"
    anteckningar: ändr. 18 §
  - beteckning: "1981:1143"
    rubrik: "Lag (1981:1143) om ändring i lagen (1955:183) om bankrörelse"
    anteckningar: ändr. 91 §
  - beteckning: "1980:1113"
    rubrik: "Lag (1980:1113) om ändring i lagen (1955:183) om bankrörelse"
    anteckningar: ändr. 66 §; ny 59 a §
  - beteckning: "1980:1005"
    rubrik: "Lag (1980:1005) om ändring i lagen (1955:183) om bankrörelse"
    anteckningar: ändr. 68 §
  - beteckning: "1980:1004"
    rubrik: "Lag (1980:1004) om ändring i lagen (1955:183) om bankrörelse"
    anteckningar: ändr. 18 §
  - beteckning: "1980:175"
    rubrik: "Lag (1980:175) om ändring i lagen (1955:183) om bankrörelse"
    anteckningar: ändr. 192 §
  - beteckning: "1979:1113"
    rubrik: "Lag (1979:1113) om ändring i lagen (1955:183) om bankrörelse"
    anteckningar: ändr. 59 §
  - beteckning: "1979:1050"
    rubrik: "Lag (1979:1050) om ändring i lagen (1955:183) om bankrörelse"
    anteckningar: "ändr. 54-57, 66, 74 §§"
  - beteckning: "1979:751"
    rubrik: "Lag (1979:751) om ändring i lagen (1955:183) om bankrörelse"
    anteckningar: "ändr. 53, 55, 74 §§"
  - beteckning: "1973:1095"
    anteckningar: ändr. 2 §
  - beteckning: "1979:469"
    rubrik: "Lag (1979:469) om ändring i lagen (1955:183) om bankrörelse"
    anteckningar: ändr. 57 §
  - beteckning: "1977:259"
    rubrik: "Lag (1977:259) om ändring i lagen (1955:183) om bankrörelse"
    anteckningar: ändr. 57 §
  - beteckning: "1976:1029"
    rubrik: "Lag (1976:1029) om ändring i lagen (1955:183) om bankrörelse"
    anteckningar: ändr. 57 §
  - beteckning: "1976:282"
    rubrik: "Förordning (1976:282) om ikraftträdande av lagen (1976:142) om ändring i lagen (1955:183) om bankrörelse"
    anteckningar: "ikrafttr. av 1976:142"
  - beteckning: "1976:142"
    rubrik: "Lag (1976:142) om ändring i lagen (1955:183) om bankrörelse"
    anteckningar: ändr. 57 §
  - beteckning: "1976:107"
    rubrik: "Lag (1976:107) om ändring i lagen (1955:183) om bankrörelse"
    anteckningar: "ändr. 74 a, 159 §§"
  - beteckning: "1975:650"
    anteckningar: "ändr. 28 §, 42 § 1 mom, 51 § 2 mom, 121 §"
  - beteckning: "1975:252"
    anteckningar: ändr. 24 §
  - beteckning: "1975:227"
    anteckningar: "ändr. 1 §, 4 § 1, 2, 4 mom, 5, 55, 57, 59, 61, 63, 68, 71, 74, 74 a, 117, 119, 148, 150, 152, 153, 155, 156, 159, 160§§, 164 § 2 mom, 169 § 1 mom, 175, 190, 194 §§"
  - beteckning: "1974:925"
    anteckningar: ändr. 91 §
  - beteckning: "1974:166"
    anteckningar: "ändr. 5, 6, 13, 155 §§, 164 § 1, 2 mom, 165, 166, 170-172, 175 §§; ny 22 a §"
  - beteckning: "1973:1186"
    anteckningar: ändr. 68 §
  - beteckning: "1977:693"
    rubrik: "Lag (1977:693) om ändring i lagen (1955:183) om bankrörelse"
    anteckningar: "ändr. 35, 47, 48, 143, 161, 172, 173 §§"
---

# Lag (1955:183) om bankrörelse

### 1 §

Bankrörelse må, förutom av Sveriges riksbank, drivas endast av bankaktiebolag, som därtill erhållit regeringens tillstånd (oktroj).

Med bankrörelse förstås i denna lag sådan verksamhet, i vilken ingår inlåning från allmänheten på räkning som av bank allmänneligen begagnas.

Angående sparbank, centralkassa för jordbrukskredit och järnkontoret är särskilt stadgat.

Utländskt bankföretag må efter tillstånd av regeringen från kontor eller annat fast driftställe här i riket driva verksamhet i vilken ej ingår inlånings- eller utlåningsrörelse.

Ett bankaktiebolag får efter tillstånd av regeringen eller, efter regeringens bemyndigande, bankinspektionen inrätta filial i utlandet. Sådant tillstånd skall lämnas om ändamålet kan anses vara till nytta för bankväsendet eller det allmänna. Bestämmelser om bankaktiebolags förvärv av aktie m. m. i utländskt bankföretag finns i [55 §](#55) första stycket 5. Lag ([1986:1396](https://selex.se/eli/sfs/1986/1396)).

### 4 §

1 mom. Bankaktiebolag bildas av stiftare, som skall vara minst tio till antalet. Stiftarna skall vara här i riket bosatta svenska medborgare. Den som är omyndig eller i konkurstillstånd kan ej vara stiftare.

Utan hinder av första stycket får bankaktiebolag bildas av ett eller flera utländska bankföretag som stiftare.

Stiftarna skall upprätta en bolagsordning som skall underställas regeringen för stadfästelse. Till ansökan om oktroj skall fogas en plan för den tilltänkta verksamheten.

Regeringen prövar bolagsordningens överensstämmelse med denna lag samt lag och författning i övrigt, så ock om och i vad mån därutöver, med hänsyn till omfattningen och beskaffenheten av bolagets rörelse, särskilda bestämmelser må erfordras.

Finnes den tillämnade rörelsen vara nyttig för det allmänna, stadfäster regeringen bolagsordningen samt beviljar oktroj för en tid av högst tio år och därutöver intill slutet av då löpande räkenskapsår. Lag ([1985:500](https://selex.se/eli/sfs/1985/500)).

### 6 §

Bankaktiebolags firma skall innehålla ordet bank.

Ny firma skall tydligt skilja sig från annan, förut i laga ordning registrerad, ännu bestående banks firma, så ock från benämning å utländsk bankinrättning, som är allmänt känd här i riket. För registrering av bankaktiebolags firma gäller i övrigt vad som föreskrivs i firmalagen ([1974:156](https://selex.se/eli/sfs/1974/156)).

Utan hinder av andra stycket får firman för ett bankaktiebolag som har bildats av ett utländskt bankföretag innehålla det företagets firma. Motsvarande gäller om bankaktiebolaget bildats av flera utländska bankföretag.

Sedan bolaget bildats, kan styrelsen antaga bifirma. Vad i andra stycket sägs om firma gäller även bifirma. Ordet bank får ej intagas i bifirma. Lag ([1985:500](https://selex.se/eli/sfs/1985/500)).

### 10 §

1 mom. Teckning av aktier skall ske å teckningslistan i huvudskrift eller i avskrift som bestyrkts av notarius publicus eller landsfiskal eller av stiftarna. Vid teckningslistan skola vara fogade på enahanda sätt styrkta avskrifter av oktrojbeslutet och bolagsordningen.

Innan teckningslistan framlägges i huvudskrift eller avskrift, skall teckning av stiftarna hava ägt rum med angivande av dagen därför. Om ett bankaktiebolag bildas av utländskt bankföretag behöver teckningslistan inte läggas fram. Lag ([1985:500](https://selex.se/eli/sfs/1985/500)).

### 18 §

Aktier i bankaktiebolag får genom teckning eller överlåtelse förvärvas endast av svenska medborgare, av svenska bolag och föreningar, som inte är kontrollsubjekt enligt lagen ([1982:617](https://selex.se/eli/sfs/1982/617)) om utländska förvärv av svenska företag m. m., ävensom av andra svenska samfälligheter och stiftelser samt till aktiefonder enligt aktiefondslagen ([1974:931](https://selex.se/eli/sfs/1974/931)). Har aktieförvärv skett annorledes än genom teckning eller överlåtelse, skall vad nyss stadgats icke i något fall medföra hinder för aktieägaren att med stöd av den företrädesrätt till teckning eller erhållande av nya aktier, vilken enligt denna lag eller den vid förvärvet gällande bolagsordningen är förenad med de förvärvade aktierna, bekomma ytterligare aktier.

Första stycket gäller inte aktier i ett bankaktiebolag som är bildat av utländskt bankföretag. Beträffande sådant bolag gäller i stället att aktier i bolaget får förvärvas endast av utländskt bankföretag som fått regeringens tillstånd till förvärvet.

Förvärv av aktie, som skett i strid med första eller andra stycket, är ogillt. Lag ([1985:500](https://selex.se/eli/sfs/1985/500)).

### 22 §

Ansökan om bankaktiebolagets registrering skall göras av styrelsen senast ett år från det oktroj beviljats.

Ansökningen skall beträffande styrelseledamot och styrelsesuppleant innehålla uppgift om fullständigt namn, hemvist och medborgarskap samt förklaring att dessa personer inte är omyndiga.

I ansökningen skall uppgivas, av vilka och huru bolagets firma skall tecknas, där den ej tecknas av styrelsen allenast på grund av denna lag.

Skall firman tecknas av annan person än som avses i andra stycket, gäller vad där är stadgat även i fråga om sådan firmatecknare.

Bolagets postadress skall angivas.

Vid ansökningen skola fogas:

1. de listor, å vilka aktieteckningen ägt rum, jämte avskrift av desamma;

2. avskrift av protokollet vid konstituerande stämman;

3. två avskrifter av oktrojbeslutet och bolagsordningen;

4. avskrift av den i [15 §](#15) 1 mom. omförmälda handlingen rörande tilldelningen av aktier;

5. en av samtliga styrelseledamöter undertecknad handling, innehållande uppgift dels om det tecknade belopp, för vilket tilldelning av aktier ägt rum, samt om det belopp, för vilket aktier må hava förklarats förverkade enligt [28 §](#28), dels angående det belopp, som inbetalts å aktiekapitalet, och, där aktiekapitalet icke blivit till fullo inbetalt, sammanlagda nominella beloppet av de aktier, som till fullo betalts, dels ock om det sätt varpå inbetalningen skett.

Har ej å ansökningen varje styrelseledamot och styrelsesuppleant eller annan, som är bemyndigad att teckna bolagets firma, egenhändigt skrivit sin av vittnen styrkta namnteckning, skall vid ansökningen fogas en särskild bilaga, därå namnteckningen finnes och blivit styrkt av vittnen. Lag ([1985:500](https://selex.se/eli/sfs/1985/500)).

### 35 §

Sedan bolagsstämman fattat beslut om aktiekapitalets ökning skall teckningslista och kungörelse om beslutet upprättas samt undertecknas av samtliga styrelseledamöter. Någon kungörelse behövs dock inte när ett bankaktiebolag som är bildat av utländskt bankföretag fattat beslut om ökning av aktiekapitalet.

I såväl teckningslistan som kungörelsen skall upptagas bolagsstämmans beslut om aktiekapitalets ökning ävensom erinran om den i [18 §](#18) stadgade inskränkningen i rätten att förvärva aktier. Har i ökningsbeslutet bestämmelse ej meddelats om tiden för betalning av nya aktier, skall sådan bestämmelse upptagas i teckningslistan och kungörelsen.

Sedan ökningsbeslutet registrerats, skall styrelsen låta införa kungörelsen i Post- och Inrikes Tidningar och den eller de ortstidningar, som styrelsen bestämmer. Det åligger ock styrelsen att ofördröjligen i rekommenderat brev om bolagsstämmans beslut underrätta varje aktieägare, om vars postadress upplysning utan väsentlig omgång eller tidsutdräkt kan inhämtas. Lag ([1985:500](https://selex.se/eli/sfs/1985/500)).

### 47 §

1 mom. Beslut om nedsättning av aktiekapitalet enligt [46 §](#46) må, där beslutet icke innefattar föreskrift, att det nedsättningen motsvarande beloppet skall avsättas till reservfonden, ej bringas till verkställighet utan rättens tillstånd.

Rättens tillstånd skall av styrelsen sökas senast inom sex månader efter det nedsättningsbeslutet registrerades. Vid ansökningen skall fogas bevis att beslutet blivit registrerat. Rätten skall utfärda kallelse å bolagets borgenärer, med föreläggande för den som vill bestrida ansökningen att sist å viss dag, sedan sex månader förflutit, skriftligen hos rätten göra anmälan därom vid äventyr att han eljest anses hava medgivit ansökningen. Kallelsen skall skyndsamt kungöras i Post- och Inrikes Tidningar. Styrkes inför rätten, att de borgenärer, vilka hos rätten bestritt ansökningen, blivit till fullo förnöjda för sina fordringar eller medgivit aktiekapitalets nedsättning eller att säkerhet, som av rätten godkännes, ställts för deras fordringar, skall ansökningen bifallas.

Om ansökan, som gjorts inom föreskriven tid, så ock om beslut, som meddelats i anledning av ansökningen, skall genom rättens försorg underrättelse ofördröjligen avsändas till registreringsmyndigheten.

Rättens beslut, varigenom tillstånd till nedsättningens verkställande givits, skall inom sex månader sedan beslutet vunnit laga kraft av styrelsen eller verkställande direktör anmälas för registrering. Anmälningen skall vara åtföljd av rättens beslut i huvudskrift eller avskrift, så ock av lagakraftbevis.

Aktiekapitalet skall anses nedsatt, då rättens beslut om tillstånd blivit registrerat. Lag ([1977:693](https://selex.se/eli/sfs/1977/693)).

2 mom. Sådan nedsättning av aktiekapitalet, som avses i 1 mom., är, där bolaget försättes i konkurs på ansökan som gjorts inom ett år från det rättens beslut om tillstånd till nedsättningen efter verkställd registrering kungjordes i Post- och Inrikes Tidningar, utan verkan mot borgenär, som ej samtyckt till nedsättningen eller som vid fordringens tillkomst ej ägde eller, enligt vad i [173 §](#173) stadgas, skall anses hava ägt kännedom om rättens beslut, varigenom nedsättning medgivits. Lag ([1977:693](https://selex.se/eli/sfs/1977/693)).

### 48 §

Innefattar beslut om nedsättning av aktiekapitalet enligt [46 §](#46) föreskrift att det nedsättningen motsvarande beloppet skall avsättas till reservfonden, skall aktiekapitalet anses nedsatt, då beslutet om nedsättningen blivit registrerat. I sådant fall må vinstutdelning till aktieägare icke äga rum, utan att rättens tillstånd därtill erhållits eller aktiekapitalet enligt verkställd registrering är ökat med ett mot nedsättningen svarande belopp.

Ansökan om rättens tillstånd till sådan vinstutdelning skall göras av styrelsen. Vid ansökningen skall fogas bevis att beslutet om nedsättningen blivit registrerat. Rätten skall utfärda kallelse å bankaktiebolagets borgenärer, med föreläggande för den, som vill bestrida ansökningen, att sist å viss dag, sedan tre månader förflutit, skriftligen hos rätten göra anmälan därom vid äventyr att han eljest anses hava medgivit ansökningen. Kallelsen skall skyndsamt kungöras i Post- och Inrikes Tidningar. Bestrides ej ansökningen eller styrkes inför rätten, att de borgenärer, vilka hos rätten bestritt ansökningen, blivit till fullo förnöjda för sina fordringar eller medgivit vinstutdelning eller att säkerhet, som av rätten godkännes, ställts för deras fordringar, skall rätten lämna tillstånd att utan hinder av nedsättningen vinstutdelning därefter må äga rum.

Rättens beslut, varigenom tillstånd till vinstutdelning givits, skall, sedan det vunnit laga kraft, av styrelsen eller verkställande direktör anmälas för registrering. Anmälningen skall vara åtföljd av rättens beslut i huvudskrift eller avskrift, så ock av lagakraftbevis. Lag ([1977:693](https://selex.se/eli/sfs/1977/693)).

### 53 §

Med den inskränkning nedan sägs må bankaktiebolag, jämte in- och utlåning av penningar, idka annan verksamhet som därmed står i samband.

Om rätt för bankbolag att idka fondkommissionsrörelse finns bestämmelser i fondkommissionslagen ([1979:748](https://selex.se/eli/sfs/1979/748)). Lag ([1979:751](https://selex.se/eli/sfs/1979/751)).

### 54 §

Bankaktiebolag får ej för egen räkning driva handel med eller, med de undantag som angivas i 55 och [56 §](#56)§, förvärva annat än guld, mynt, växlar, checkar, anvisningar, obligationer, förlagsbevis och andra för den allmänna rörelsen avsedda förskrivningar. Lag ([1979:1050](https://selex.se/eli/sfs/1979/1050)).

### 55 §

Bankaktiebolag får förvärva

1. fast egendom, tomträtt och bostadsrätt för att bereda banken lokaler för dess inrymmande eller tillgodose därmed sammanhängande behov,

2. aktie i bolag, vilket uteslutande har till syfte att förvalta fast egendom eller tomträtt som förvärvats för det under 1 angivna ändamålet,

3. inventarier, vilka anskaffas för rörelsen eller till fastighet, som bankbolaget äger, eller till lokaler, som bolaget i övrigt innehar,

4. bostadsrätt för att bereda bostad åt någon som är anställd i banken,

5. efter tillstånd av regeringen, aktie i annat bankaktiebolag, i utländskt bankföretag och i svenskt aktiebolag eller utländskt företag, vars ändamål kan anses gagneligt för bankväsendet eller det allmänna, samt garantifondbevis eller förlagsbevis utfärdat av bolag eller företag som nu nämnts.

Bankbolag som medverkar vid emission av aktier på den allmänna marknaden får förvärva aktie som ingår i emmissionen. Sådan aktie skall bolaget dock avyttra så snart det lämpligen kan ske och senast ett år efter förvärvet. Om synnerliga skäl föreligga, kan tillsynsmyndigheten förlänga denna frist.

Bankbolag som har tillstånd att driva fondkommissionsrörelse får, för att underlätta rörelsen, i samband med denna dessutom förvärva aktie, emissionsbevis samt andel i aktiefond och i ekonomisk förening. Bolag får dock ej inneha sådana värdepapper till högre anskaffningsvärde än som anges i [16 §](#16) första stycket fondkommissionslagen ([1979:748](https://selex.se/eli/sfs/1979/748)).

Om synnerliga skäl föreligga, kan tillsynsmyndigheten medgiva att bankbolag får inneha värdepapper som avses i tredje stycket i större omfattning än som anges där. Lag ([1979:1050](https://selex.se/eli/sfs/1979/1050)).

### 56 §

För att skydda fordran får bankaktiebolag  dels  på offentlig auktion eller fondbörs eller vid exekutiv försäljning köpa egendom som är utmätt eller pantsatt för fordringen  dels,  om det är uppenbart att bankbolaget annars skulle lida avsevärd förlust, såsom betalning för fordran övertaga för fordringen pantsatt eller annan egendom. Vad nu sagts gäller ej egen aktie. Utgöres köpt eller övertagen egendom av fastighet, gruva, fabrik eller annan likande anläggning eller fartyg, får bankbolag i utbyte mot sådan egendom med tillhörande lös egendom förvärva aktie i bolag, som bildats för förvaltning av egendomen eller för fortsättande av en med denna driven verksamhet. Bankbolag får därjämte förvärva aktie i bolag, i vilket bankbolaget enligt detta stycke förut förvärvat aktie, om uppenbar fara är att bankbolaget annars skulle lida förlust.

Har bankbolag enligt första stycket förvärvat aktie i bolag får bankbolaget, om aktiebolaget överlåter sina tillgångar på annat aktiebolag, byta ut aktien mot aktie i det andra aktiebolaget.

Egendom, som bankbolag förvärvat enligt första eller andra stycket, skall avyttras så snart det lämpligen kan ske och senast när det kan äga rum utan förlust för bolaget.

Förvärv enligt denna paragraf skall ofördröjligen anmälas hos tillsynsmyndigheten. Lag ([1979:1050](https://selex.se/eli/sfs/1979/1050)).

### 57 §

Bankaktiebolag skall till insättarnas skydd ha eget kapital till visst lägsta belopp. Detta bestämmes i förhållande till bankbolagets tillgångar och till garantiförbindelser som bolaget ingått (placeringar). Vid beräkningen av kapitalkravet indelas placeringarna i följande fyra grupper, nämligen

A. 1. inneliggande kassa, checkar, postremissväxlar samt fordringar hos riksbanken och riksgäldskontoret,

2. skattkammarväxlar och obligationer som utfärdats av staten, kommun eller därmed jämförlig samfällighet, bankaktiebolag, sparbank, centralkassa för jordbrukskredit, allmän kassa eller inrättning, vars reglemente fastställts av regeringen, kreditaktiebolag eller Nordiska investeringsbanken.

3. andra fordringar för vilka staten, kommun eller därmed jämförlig samfällighet, bankaktiebolag, sparbank, centralkassa eller annan under A 1 eller 2 avsedd kassa eller inrättning, kreditaktiebolag, sådant bankägt aktiebolag som enligt regeringens medgivande får jämställas med kreditaktiebolag vid tillämpningen av detta stycke eller försäkringsföretag med svensk koncession svarar,

4. fordringar för vilka säkerheten utgöres av värdehandling eller fordran som angives under A 1-3,

5. garantiförbindelser för vilka banken erhållit säkerhet i värdehandling eller fordran, som angives under A 1-4,

## B. 1. andra fullgoda obligationer än de som angivas under A 2,

2. fordringar för vilka utländskt bankföretag eller annat försäkringsföretag än som avses under A 3 eller samfällighetsförening svarar, därvid fordringar för vilka utländskt bankföretag svarar skall tagas upp till en och en halv gånger fordringarnas belopp,

3. fordringar för vilka säkerheten utgöres av

värdehandling eller fordran, som angives under B 1 eller 2, eller

inteckning i jordbruks-, affärs- eller bostadsfastighet eller tomträtt till sådan fastighet inom sjuttiofem procent av det uppskattade värdet av den fasta egendomen eller, i fråga om tomträtt, av byggnad som hör till tomträtten,

4. garantiförbindelser för vilka banken erhållit säkerhet i värdehandling eller fordran, som angives under B 1-3,

## C. 1. fordringar för vilka säkerheten utgöres av

inteckning i jordbruksfastighet, i bostadsfastighet med en- eller tvåfamiljshus eller med flerfamiljshus för vilket statligt bostadslån utgår eller i tomträtt till sådan fastighet, om inteckningen ligger mellan sjuttiofem och etthundra procent av det uppskattade värdet av den fasta egendomen eller, i fråga om tomträtt, av byggnad som hör till tomträtten,

inteckning i fastighet, som helt eller delvis är inrättad för industriell verksamhet, eller i tomträtt till sådan fastighet inom femtio procent av det uppskattade värdet av den fasta egendomen eller, i fråga om tomträtt, av byggnad och annan  egendom som hör till tomträtten, eller

förlagsbevis eller aktie, som noteras vid fondbörs här i landet,

2. garantiförbindelser för vilka banken erhållit säkerhet i form av värdehandling eller fordran, som angives under C 1,

D.   övriga tillgångar och garantiförbindelser utom sådana som enligt femte och sjätte styckena skola avräknas från eget kapital.

För placeringar, som angivas under A, fordras ej eget kapital. I övrigt skall bankbolag vid varje tidpunkt ha eget kapital till lägst ett belopp, som motsvarar sammanlagt

en procent av summan av placeringar, som angivas under B,

fyra procent av summan av placeringar, som angivas under C, och

åtta procent av summan av placeringar, som angivas under D.

Placeringar skall tagas upp till följande värden, nämligen

1. fordringar, för vilka reserver som avses i fjärde stycket avsatts, till sitt bruttovärde,

2. övriga tillgångar, till sitt nettovärde,

3. garantiförbindelser, som är knutna till kreditgivning, till sitt nominella belopp samt

4. övriga garantiförbindelser, till halva sitt nominella belopp.

Med eget kapital avses aktiekapital, reservfond, dispositionsfond och av bolagsstämman fastställd vinstbalans. Med eget kapital får, intill ett belopp motsvarande bankbolagets eget kapital, likställas dels fyrtio procent av ett belopp som  svarar mot bolagets reserver för utlåning, garantiförbindelser och utländska valutor samt mot bolagets reserv för obligationer, varmed  avses det belopp med vilket obligationernas värde beräknat enligt [91 §](#91) 2 mom. andra stycket överstiger nettovärdet, dels det nominella värdet av förlagsbevis, utställda av bolaget.

Från bankbolagets eget kapital skall avräknas det bokförda värdet av vad banken såsom aktiekapital eller i annan form tillskjutit till annat in- eller utländskt företag som driver någon form av bankverksamhet. Sådan avräkning skall dock ej ske i fråga om företag där staten är delägare eller i fråga om kreditaktiebolag som har till huvudsakligt ändamål att lämna lån mot säkerhet i form av panträtt på grundval av inteckning i bostads-, kontors- eller affärsfastighet eller att lämna lån till kommuner.

Har bankbolag väsentligt ekonomiskt intresse i aktiebolag, som uteslutande har till syfte att förvalta fastighet eller tomträtt som förvärvats för att bereda banken lokaler för dess inrymmande eller tillgodose därmed sammanhängande behov, skall från bankbolagets eget kapital avräknas åtta procent av summan av det bokförda värdet av aktierna i fastighetsbolaget och bolagets bokförda skulder eller den del av dessa som svarar mot bankens innehav av aktier i fastighetsbolaget.

Med uppskattat värde avses det värde, som bankbolaget bestämt på grundval av särskild värdering. Har enligt gällande bestämmelser om lån av statsmedel till främjande av bostadsbyggandet sådant lån beviljats till uppförande av viss byggnad, skall till grund för bedömandet i stället för uppskattningsvärdet läggas det enligt nämnda bestämmelser fastställda pantvärdet för byggnaden eller den fastighet, där denna uppföres, om ej särskilda skäl föranleda annat. Lag ([1979:1050](https://selex.se/eli/sfs/1979/1050)).

### 59 §

Kredit får beviljas endast om låntagaren på goda grunder kan förväntas fullgöra låneförbindelsen. Dessutom krävs betryggande säkerhet i fast eller lös egendom eller i form av borgen. Bankaktiebolaget får dock avstå från sådan säkerhet om den kan anses obehövlig eller om det annars föreligger särskilda skäl att avstå från säkerhet.

Aktie i bolag, som huvudsakligen förvaltar eller driver handel med aktier eller som idkar emissionsrörelse, får mottagas som pant endast om aktien noteras vid fondbörs här i landet. Vad nu sagts gäller även förlagsbevis, som utfärdats av sådant bolag.

Bestämmelsen i [49 §](#49) om förbud för bankbolag att som pant mottaga egen aktie äger motsvarande tillämpning på förlagsbevis som bolaget utfärdat. Lag ([1984:441](https://selex.se/eli/sfs/1984/441)).

### 59 a §

Bankaktiebolag får ej bevilja kredit mot skuldebrev som medför rätt till betalning först efter låntagarens övriga borgenärer. Efter tillstånd av regeringen får bankbolag dock bevilja kredit mot sådant skuldebrev till annat bankaktiebolag, till utländskt bankföretag, eller till svenskt aktiebolag eller utländskt företag, vars ändamål kan anses vara till nytta för bankväsendet eller det allmänna. Lag ([1980:1113](https://selex.se/eli/sfs/1980/1113)).

### 63 §

Ställes lån icke att betalas inom ett år, skall bankaktiebolag förbehålla sig rätt att säga upp lånet till återbetalning senast inom sagda tid.

Utan förbehåll enligt första stycket får bankbolag

1. bevilja återlån enligt reglementet angående allmänna pensionsfondens förvaltning med längre löptid än ett år,

2. utlämna andra lån mot skuldebrev med längre löptid än ett år till ett sammanlagt belopp, som vid varje tidpunkt svarar mot högst tjugofem procent av summan av bolagets eget kapital och dess inlåning efter avdrag för lån som tagits upp hos allmänna pensionsfonden i samband med återlån.

Förfallotiden för lån skall bestämmas så, att den är förenlig med villkoren för bankbolagets förbindelser. Lån som avses i andra stycket 2 får icke ställas på längre återbetalningstid än tio år. Har för sådant lån icke ställts säkerhet i fast eller lös egendom, skall i skuldebrevet utfästas årlig avbetalning i förhållande till den tid för vilken lånet beviljas.

Bankbolaget skall förbehålla sig rätt att säga upp lån som avses i andra stycket till återbetalning senast inom tre månader, om säkerheten för lånet försvagas i märklig mån eller, i fråga om lån utan säkerhet, om låntagaren inte längre kan förväntas fullgöra låneförbindelsen.

Bestämmelserna i denna paragraf äga icke tillämpning på lån, för vars fulla gäldande staten, kommun eller därmed jämförlig samfällighet svarar. Föreskriften i tredje stycket första punkten gäller dock även sådant lån. I fråga om lån för vilket utländsk stat eller utländskt bankföretag svarar får, om särskilda skäl föreligga, undantag ske från tredje stycket tredje punkten och fjärde stycket. Undantag från tredje stycket tredje punkten får, om särskilda skäl föreligga, ske även i fråga om lån som lämnas av bankbolag tillsammans med utländskt bankföretag eller som i sin helhet refinansieras utomlands. Lag ([1984:441](https://selex.se/eli/sfs/1984/441)).

### 66 §

Bankaktiebolag får ej i andra fall än som angivas i andra och tredje styckena utfärda tryckta eller graverade, till innehavaren eller till viss man eller order ställda förbindelser eller ikläda sig ansvarighet för sådana förbindelser.

Bankbolag får utfärda räntebärande förlagsbevis som lyder på minst etthundra kronor.

Bankbolag får utfärda och ställa garanti för räntebärande obligationer som lyder på minst etthundra kronor. Löptiden för obligationer som bankbolag ger ut i Sverige får vara längst sju år.Obligationer som bankbolag ger ut i Sverige med längre löptid än ett år får utfärdas intill ett belopp som motsvarar högst tre procent avbankbolagets inlåning från allmänheten. Lag ([1980:1113](https://selex.se/eli/sfs/1980/1113)).

### 68 §

Om ett bankaktiebolag har beslutat att inrätta ett bankkontor, skall det utan dröjsmål anmälas hos tillsynsmyndigheten. Lag ([1980:1005](https://selex.se/eli/sfs/1980/1005)).

### 72 §

Styrelseledamöterna skola vara myndiga, här i riket bosatta svenska medborgare.

Utan hinder av första stycket får i ett bankaktiebolag som är bildat av utländskt bankföretag högst en tredjedel av hela antalet styrelseledamöter vara svenska medborgare bosatta utomlands eller utländska medborgare. Styrelseordföranden skall dock vara svensk medborgare och bosatt här i landet. Regeringen eller, efter regeringens bemyndigande, tillsynsmyndigheten får medge undantag från vad som föreskrivs i detta stycke.

Av styrelseledamöterna får icke flera än en för varje påbörjat femtal vara befattningshavare i banken. Vid beräkningen skall hänsyn ej tagas till offentlig styrelseledamot. Lag ([1985:500](https://selex.se/eli/sfs/1985/500)).

### 74 §

Styrelsen skall inom sig utse verkställande direktör att under styrelsens inseende leda verksamheten, däri inbegripet att i den utsträckning styrelsen bestämmer avgöra ärenden av beskaffenhet att eljest ankomma på styrelsens egen prövning. Där förhållandena så påkalla, må bland styrelseledamöterna eller styrelsesuppleanterna flera verkställande direktörer utses. Styrelsen skall även förordna styrelseledamot eller styrelsesuppleant att vara ställföreträdare för verkställande direktör. I ett bankaktiebolag som är bildat av utländskt bankföretag skall verkställande direktör vara bosatt här i landet.

Styrelsen må jämväl uppdraga åt annan än verkställande direktör att ensam eller i förening med annan avgöra ärenden av beskaffenhet att eljest ankomma på styrelsens egen prövning.

Angående den befogenhet i olika avseenden, som skall tillkomma verkställande direktör eller person som avses i andra stycket, åligger det styrelsen att meddela föreskrifter i en för ett år i sänder fastställd instruktion. Avser uppdraget beviljande av kredit, skola grunderna för kreditgivningen fastställas. Hava flera verkställande direktörer utsetts, skall instruktionen angiva huru ledningen av bankens verksamhet skall mellan dem fördelas. Styrelsen skall, så snart kan ske, till tillsynsmyndigheten insända avskrift av instruktionen ävensom, där ändringar vidtagas i densamma, meddela myndigheten därom.

Uppdrag som sägs i denna paragraf må när som helst återkallas eller inskränkas. Utan hinder av uppdrag äger styrelsen själv avgöra ärende av varje slag.

Styrelsen må icke åt enskild styrelseledamot eller annan uppdraga att avgöra ärende, som avser:

1. inrättande eller indragning av avdelningskontor eller övertagande av annan bankrörelse;

2. förvärv eller avyttring av fastighet, avsedd för bankens inrymmande eller för att tillgodose därmed sammanhängande behov;

3. beviljande av kredit till befattningshavare, som avses i [61 §](#61) första stycket, eller annan befattningshavare, som ensam eller i förening med annan får avgöra på styrelsen ankommande ärenden, till den som är gift med sådan befattningshavare, till person som avses i [61 §](#61) andra stycket eller till bolag, förening eller annan sammanslutning, vari sådan person är styrelseledamot eller såsom delägare eller medlem äger ett väsentligt ekonomiskt intresse; styrelsen dock obetaget att för person eller sammanslutning, som nu nämnts, fastställa vissa gränser, inom vilka utan styrelsens beslut i varje särskilt fall kredit må beviljas vederbörande i och för en av honom idkad rörelse;

4. förvärv av aktie, emissionsbevis, förlagsbevis som avses i [55 §](#55) första stycket 5 samt andel i aktiefond och i ekonomisk förening i andra fall än då fråga är om sådant värdepapper, som är för bankbolagets fordran utmätt eller pantsatt, eller förvärvet sker med stöd av [55 §](#55) andra eller tredje stycket och styrelsebeslut angående förvärvet ej kan utan olägenhet avvaktas;

5. fastställande av allmänna räntesatser för in- och utlåning; dock att beslut, där så påkallas av allmän ränteförändring, må utan styrelsens hörande meddelas för tiden intill nästkommande styrelsesammanträde;

6. utgivande av obligationer med längre löptid än ett år.

I denna paragraf meddelade bestämmelser angående kredit och obligationer skola gälla även i fråga om garantiförpliktelse, som bankbolag ikläder sig. Lag ([1985:500](https://selex.se/eli/sfs/1985/500)).

### 77 §

Inom styrelsen skall en ledamot vara ordförande. Denne väljs av styrelsen, om inte annat följer av andra stycket. Vid lika röstetal skall valet avgöras genom lottning. Verkställande direktör eller annanbefattningshavare i banken får inte vara ordförande.

Styrelsens val av ordförande skall utan dröjsmål underställas regeringen för godkännande. Regeringen skall godkänna styrelsens val, om den valde kan förväntas verka för att såväl bankens som samhällets intressen beaktas i verksamheten. Om valet inte godkänns skall regeringen i stället utse en annan ledamot av styrelsen till ordförande.

Regeringens godkännande enligt andra stycket gäller tills vidare. Vid omval av en ordförande som tidigare har godkänts av regeringen krävs inte ny underställning. Regeringen får återkalla sitt godkännande, om ordföranden inte längre uppfyller de villkor för godkännande av val som anges i andra stycket. Om regeringen har utsett ordföranden får uppdraget återkallas när som helst.

Om ett godkännande har återkallats skall bestämmelserna i första stycket tillämpas. Detsamma gäller om ett uppdrag har återkallats eller av annat skäl upphört.

Intill dess att styrelsens val av ordförande har prövats av regeringen, skall den av styrelsen utsedde ledamoten vara ordförande. Lag ([1984:1035](https://selex.se/eli/sfs/1984/1035)).

### 91 §

Jämte vad i bokföringslagen är stadgat skola i avseende å bankaktiebolags inventarium, balansräkning samt vinst- och förlusträkning gälla följande bestämmelser.

1 mom. Tillgångarna må, såframt ej nedan annorlunda stadgas, icke upptagas vare sig över verkliga värdet eller till högre belopp än det vartill kostnaderna för deras anskaffning uppgått.

2 mom. Andra tillgångar än sådana, som äro avsedda till stadigvarande bruk för bankbolaget, må, såframt upplysning om förhållandet lämnas i förvaltningsberättelsen, upptagas till högre belopp än som motsvarar kostnaderna för deras anskaffning, dock ej över verkliga värdet.

Räntebärande obligation som avses i [57 §](#57) första stycket A 2 eller B 1 må upptagas till ett värde (medeltalsvärde) som grundas på ett medeltal av emissionsräntorna under de senaste tio åren på obligationer som utfärdats av Konungariket Sveriges stadshypotekskassa, Svensk Bostadsfinansiering Aktiebolag BOFAB och Sparbankernas Inteckningsaktiebolag och som avser kreditgivning för nyproduktion av bostäder eller, i den mån statligt bostadslån utgår, för annat byggande. Medeltalet tillkännages av tillsynsmyndigheten. Lag ([1981:1143](https://selex.se/eli/sfs/1981/1143)).

3 mom. Hava under räkenskapsåret kostnader nedlagts för förbättring å tillgång avsedd till stadigvarande bruk förbankbolaget eller hava sådana kostnader balanserats från tidigare räkenskapsår, må de inräknas i anskaffningskostnaderna.

Tillgång varom nu sagts må ej eljest upptagas till högre belopp än det vartill den var uppförd i närmast föregående balansräkning. Dock må tillgång, vilken måste anses äga ett bestående värde väsentligt överstigande nämnda belopp, upptagas till högst detta värde, såframt tillsynsmyndigheten medgivit uppskrivningen. I fråga om fast egendom må ej i något fall uppskrivning ske över senast fastställda taxeringsvärdet.

4 mom. Osäkra fordringar skola upptagas högst till det belopp varmed de beräknas komma att inflyta. Värdelösa fordringar må icke upptagas såsom tillgång.

5 mom. Kostnader för bolagsbildningen eller för ökning av aktiekapitalet, så ock förvaltningskostnader må icke upptagas såsom tillgång.

### 143 §

Yppas, efter det bankaktiebolaget skall anses upplöst enligt [142 §](#142), tillgång för bolaget eller väckes talan mot bolaget eller uppkommer eljest behov av likvidationsåtgärd, skall likvidationen fortsättas. Anmälan härom skall av likvidatorerna ofördröjligen göras för registrering.

Beträffande kallelse till den bolagsstämma, som efter likvidationens återupptagande först skall hållas, gäller att senast två veckor före stämman dels kungörelse om stämmans hållande skall införas i Post- och Inrikes Tidningar och den eller de ortstidningar, som likvidatorerna bestämma, dels ock kallelse med posten skall avsändas till varje i aktieboken införd aktieägare, om vars postadress uppgift kan utan väsentlig omgång eller tidsutdräkt inhämtas. Är i bolagsordningen något ytterligare föreskrivet om kallesle till ordinarie stämma, skall det iakttagas. Lag ([1977:693](https://selex.se/eli/sfs/1977/693)).

### 147 §

Tillsynsmyndigheten skall övervaka, att bankaktiebolagen i sin verksamhet ställa sig till efterrättelse denna lag och andra författningar, såvitt de hava särskilt avseende å banker, ävensom de för bolagen gällande bolagsordningarna samt de föreskrifter, som med stöd av stadgande i lag eller bolagsordning meddelats av bolagsstämma eller styrelse.

Det åligger tillsynsmyndigheten att jämväl i övrigt med uppmärksamhet följa bankbolagens verksamhet i den mån så erfordras för kännedom om de förhållanden som kunna inverka på bolags säkerhet eller eljest äro av betydelse för en sund utveckling av bankverksamheten.

Tillsynsmyndigheten är icke på grund av vad här föreskrivits pliktig att övervaka iakttagandet av sådana bestämmelser, som avse enskild aktieägares rättigheter eller skyldigheter i förhållande till bankbolaget eller till annan aktieägare eller som angå bolagets inre angelägenheter. Lag ([1982:1143](https://selex.se/eli/sfs/1982/1143)).

### 161 §

Genom kungörelse i Post- och Inrikes Tidningar skall tillkännagivas, när bankaktiebolag börjar sin rörelse, så ock när bankbolag träder i likvidation; och skall underrättelse om dagen, då sådant sker, insändas till tillsynsmyndigheten. Lag ([1977:693](https://selex.se/eli/sfs/1977/693)).

### 172 §

Vad i bankregistret införes, med undantag av meddelande om konkurs varom förmäles i [144 §](#144), skall genom registeringsmyndighetens försorg ofördröjligen kungöras i Post- och Inrikes Tidningar.

Där i annat fall än som avses i [171 §](#171) tredje stycket i registret antecknas, att tidigare anteckning avföres därur, skall kungörelse därom äga rum efter vad ovan sägs. Lag ([1977:693](https://selex.se/eli/sfs/1977/693)).

### 173 §

Det som i enlighet med denna lag blivit infört eller antecknat i bankregistret och kungjort i Post- och Inrikes Tidningar, skall anses hava kommit till tredje mans känneodm, där ej av omständigheterna framgår, att han varken ägde eller bort äga vetskap därom.

Innan sådant kungörande skett, kan det förhållande, som blivit eller bort bliva infört eller antecknat i registret, icke med laga verkan åberopas mot annan än den, som visas hava ägt vetskap därom. Lag ([1977:693](https://selex.se/eli/sfs/1977/693)).

### 189 §

Bildas bankaktiebolag eller ökas bankbolags aktiekapital för övertagande av annan bankrörelse, må andel i vad bolaget sålunda skall övertaga utgöra vederlag för aktie i bolaget samt teckning ske med villkor, att sådant tillskott skall få göras; och skall i övrigt i ty fall gälla denna lags bestämmelser om bankbolags bildande och aktiekapitalets ökning med följande tillägg och undantag:

1. Vid bankbolags bildande skall teckningslista och vid aktiekapitalets ökning bolagsstämmans beslut om ökningen innehålla jämväl alla de om bankrörelsens övertagande träffade bestämmelserna. Vad som stadgas i 9 och [33 §](#33)§ föranleder ej därtill att värdet av det, som för aktie skall tillskjutas i annat än penningar, skall i teckningslista eller i bolagsstämmans beslut om ökning av aktiekapitalet uppskattas till visst penningbelopp.

2. Där vid bankbolags bildande ej samtliga tecknare enligt bestämmelse i teckningslistan äro berättigade att för aktie tillskjuta annat än penningar, äger å konstituerande stämman tecknare, vilken berättigats att göra tillskott i annat än penningar, ej deltaga i omröstning enligt [15 §](#15); ej heller må sådan tecknare eller av honom tecknade eller eljest förvärvade aktier vid omröstningen tagas i beräkning.

3. Vad som stadgas i [36 §](#36) äger ej tillämpning.

4. Tillgång, som bankbolag på sätt ovan sägs övertagit, skall vid dess införande i bolagets böcker upptagas till skäligt värde.

5. Har bankbolag övertagit annat bankbolags rörelse och finnes bland sistnämnda bolags tillgångar egendom, varmed bankbolag ej må driva handel för egen räkning, må den egendom, även om sådant fall ej är för handen, som i 55 eller [56 §](#56) omförmäles, förvärvas av det övertagande bolaget. Egendom, som bankbolaget på detta sätt förvärvat, skall, i den mån egendomen ej jämlikt vad i nyssnämnda lagrum stadgas må av bolaget behållas, åter avyttras så snart lämpligen kan ske och senast då avyttring kan äga rum utan förlust för bolaget.

Första stycket gäller inte för ett bankaktiebolag som är bildat av utländskt bankföretag. Lag ([1985:500](https://selex.se/eli/sfs/1985/500)).

### 190 §

Ej må bankaktiebolag övertaga annat bankbolags eller sparbanks rörelse, med mindre regeringen, där övertagandet icke finnes vara till skada för det allmänna, lämnar tillstånd därtill. Ett bankaktiebolag som är bildat av utländskt bankföretag får inte överta en svenskägd banks rörelse. Lag ([1985:500](https://selex.se/eli/sfs/1985/500)).

### 192 §

Enskildas förhållanden till bankaktiebolag får inte obehörigen röjas.

I det allmännas verksamhet tillämpas i stället bestämmelserna i sekretesslagen ([1980:100](https://selex.se/eli/sfs/1980/100)).

I fall som avses i första stycket skall inte följa ansvar enligt [20 kap. 3 § brottsbalken](https://selex.se/eli/sfs/1962/700#kap20.3). Lag ([1980:175](https://selex.se/eli/sfs/1980/175)).

## Övergångsbestämmelser

[1984:1035](https://selex.se/eli/sfs/1984/1035)

Denna lag träder i kraft den 1 januari 1985 och skall tillämpas vid val av ordförande som sker efter ikraftträdandet.