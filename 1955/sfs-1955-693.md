---
beteckning: 1955:693
rubrik: Cirkulär till samtliga länsstyrelser angående utgallring av handlingar i prövningsnämndernas arkiv
departement: Finansdepartementet
utfardad_datum: 1955-12-02
publicerad_datum: 2007-08-31
pdf_url: https://svenskforfattningssamling.se/sites/default/files/sfs/1955-12/SFS1955-693.pdf
andringsforfattningar:
  - beteckning: "1991:446"
    anteckningar: upph.
---

# Cirkulär (1955:693) till samtliga länsstyrelser angående utgallring av handlingar i prövningsnämndernas arkiv

Till prövningsnämnds arkiv hörande akter i sådana ärenden rörande taxering, som avgjorts av prövningsnämnd efter den 30 juni 1955, skola utgallras enligt samma grunder, som gälla för förstöring av häremot svarande till ledning för taxering avlämnade deklarationer eller andra upgifter. Har föreskrift lämnats att visst eller vissa års deklarationer skola för framtiden bevaras, skall motsvarande gälla beträffande akter som hänföra sig till ifrågavarande års deklarationer.

## Oaktat vad ovan sagts skola från gallring undantagas

dels akter i fastighetstaxeringsärenden, som avse rättsfrågor, samt akter innefattande handlingar rörande i beskattningssyfte verkställda särskilda jordvärderingsförrättningar

dels ock akter i ärenden, vilka i övrigt finnas böra undantagas från gallring med hänsyn till ärendets betydelse från prejudikatsynpunkt eller av andra särskilda skäl.

Akter, vilka enligt vad ovan stadgas äro undantagna från gallring, skola före arkivering särskilt utmärkas, därest de icke förvaras för sig.

Akter i ärenden rörande taxering, som avgjorts av prövningsnämnd efter utgången av år 1902 men före den 1 juli 1955, skola, därest särskilda omständigheter icke till annat föranleda, utgallras med motsvarande tillämpning av här ovan lämna gallringsföreskrifter.

Bestämmelserna i detta cirkulär äga icke tillämpning med avseende å mellankommunala prövningsnämndens arkiv.