---
beteckning: 1955:138
rubrik: "Lag om proportionellt valsätt vid val inom landsting, kommunfullmäktige m.m."
departement: Civildepartementet
utfardad_datum: 1955-04-15
publicerad_datum: 2007-08-31
forarbeten: "Prop. 1955:81; KU 1955:9; Rskr 1955:132"
pdf_url: https://svenskforfattningssamling.se/sites/default/files/sfs/1955-04/SFS1955-138.pdf
andringsforfattningar:
  - beteckning: "1988:189"
    rubrik: "Lag (1988:189) om ändring i lagen (1955:138) om proportionellt valsätt vid val inom landsting, kommunfullmäktige, m.m."
    ikraft_datum: 1989-01-01
    anteckningar: ändr. 1 §
  - beteckning: "1992:339"
    anteckningar: upph.
  - beteckning: "1979:416"
    rubrik: "Lag (1979:416) om ändring i lagen (1955:138) om proportionellt valsätt vid val inom landsting, kommunfullmäktige m.m."
    anteckningar: ändr. 1 §
  - beteckning: "1977:217"
    rubrik: "Lag (1977:217) om ändring i lagen (1955:138) om proportionellt valsätt vid val inom landsting, kommunfullmäktige m.m."
    anteckningar: ändr. 1 §
  - beteckning: "1972:231"
    anteckningar: "ändr. författningsrubr., 1 §"
  - beteckning: "1965:597"
    anteckningar: ändr. 1 §
---

# Lag (1955:138) om proportionellt valsätt vid val inom landsting, kommunfullmäktige m.m.

### 1 §

Denna lag gäller proportionella val inom --  landsting, --  kommunfullmäktige, --  kommunala indelningsdelegerade, --  stiftsfullmäktige, --  kyrkofullmäktige, --  kyrkliga indelningsdelegerade, --  kyrkostämma.

## Lag ([1988:189](https://selex.se/eli/sfs/1988/189))

### 2 §

Vid valet utses av och bland de i valet deltagande erforderligt antal personer att vid valförrättningen biträda ordföranden.

Där ordföranden med avseende å befarad tidsutdräkt eller av annan anledning finner det nödigt, äger han att, sedan valsedlarna avlämnats och innan sammankomsten upplöses, utsätta annan dag för valförrättningens fortsättande och avslutande. Då så sker, skola av och bland de i valet deltagande utses minst två personer att såsom vittnen närvara vid den fortsatta valförrättningen, och skall valurnan, i vilken de avlämnade valsedlarna förvaras, omsorgsfullt förseglas under minst två närvarandes sigill samt därefter sättas i säkert förvar. Innan förseglingen vid förrättningens fortsättande borttages, skall ordföranden i vittnenas närvaro förvissa sig, att sigillen äro obrutna. Särskild kungörelse om dag för valförrättningens fortsättande erfordras ej.

### 3 §

Val skall förrättas med valsedlar. För att bliva gällande skola valsedlarna vara enkla och slutna samt före namnen upptaga partibeteckning (partinamn eller annan beteckning i ord för viss grupp av de väljande eller för viss meningsriktning) men i övrigt vara omärkta.

Namnen skola å valsedeln uppföras i en följd, det ena under det andra. Sedel må ej upptaga flera men väl färre namn än det antal personer valet avser.

Är något namn å valsedel överstruket, eller framgår med avseende å något där förekommande namn ej fullt otvetydigt, vem därmed åsyftas, eller upptager valsedel namn å någon, som ej är valbar, anses sådant namn såsom obefintligt. Äro å valsedel upptagna flera namn än vad ovan är medgivet, anses det eller de sista övertaliga namnen som obefintliga.

### 4 §

De avgivna valsedlarna ordnas i grupper, så att sedlar med samma partibeteckning bilda en grupp.

Inom varje grupp bestämmes i erforderlig utsträckning genom särskilda sammanräkningar ordning mellan namnen å gruppens valsedlar.

Vid varje sammanräkning gäller valsedel allenast för ett namn. Valsedel gäller för det namn, som står först å sedeln, så länge detta namn ej erhållit rum i ordningen. Därefter gäller valsedeln för det namn, vilket, bortsett från namn som redan erhållit plats i ordningen, står främst å sedeln.

Valsedel, vilken gäller för sitt första namn, räknas som en röst, valsedel gällande för sitt andra namn som en halv röst, valsedel gällande för sitt tredje namn som en tredjedels röst, och så vidare efter samma grund.

Vid varje sammanräkning kommer det namn närmast i ordningen, som erhållit högsta rösttalet.

### 5 §

1 mom. Skola två eller flera platser besättas, fördelas de mellan de olika valsedelsgrupperna sålunda, att platserna, en efter annan, tilldelas den grupp, vilken för varje gång uppvisar det största av nedan angivna jämförelsetal. Plats, som blivit en grupp tilldelad, besättes genast så, att gruppens första plats tillerkännes den, vars namn är det första i ordningen inom gruppen, gruppens andra plats den, som bär andra namnet i ordningen, gruppens tredje plats den, som bär tredje namnet i ordningen, och så vidare efter samma grund, ändå att den, som är berättigad till platsen, redan fått sig tillerkänd plats från en eller flera andra grupper.

Jämförelsetalet är lika med gruppens rösttal, så länge gruppen ännu icke fått sig någon plats tilldelad. Därefter beräknas jämförelsetalet för varje gång så, att gruppens rösttal delas med det tal, som motsvarar antalet av gruppen tilldelade platser, ökat med 1. Har samma person erhållit platser från två grupper, skall dock vid beräkning av det antal platser, som utdelats, vardera platsen anses blott såsom en halv plats; har någon erhållit platser från tre grupper, anses varje sådan plats såsom en tredjedels plats; och så vidare efter samma grund.

Har en grupp redan fått sig tilldelad plats så många gånger, som motsvarar antalet namn å gruppens valsedlar, är den utesluten från vidare jämförelse.

2. mom. Skall blott en plats besättas, tillfaller platsen den, vars namn står främst i ordningen inom den grupp, som har största rösttalet.

### 6 §

Mellan lika rösttal eller jämförelsetal skall, där så erfordras, skiljas genom lottning.

### 7 §

Vid val av suppleanter skall vad här ovan är stadgat i fråga om val av ledamöter äga motsvarande tillämpning.

### 8 §

Den ordning, vari suppleanter böra inkallas till tjänstgöring i stället för ledamot, skall bestämmas enligt följande regler:

a) Suppleant, utsedd från grupp med samma partibeteckning som den grupp, från vilken ledamoten blivit vald, har företräde framför övriga suppleanter, och av dessa har den företräde, som utsetts från grupp med högre rösttal.

b) Av suppleanter från samma grupp har den företräde, vars namn blivit tidigare uppfört i den jämlikt [4 §](#4) bestämda ordningen inom gruppen.

Den ledamot eller suppleant, som fått sig tillerkänd plats från två eller flera grupper, anses vald för den grupp, från vilken plats först tilldelats honom.