---
beteckning: 1942:841
rubrik: Kungörelse om efterspaning av värnpliktiga m.fl. för överlämnande av militär order eller andra militära meddelanden
departement: Försvarsdepartementet
utfardad_datum: 1942-10-09
publicerad_datum: 2007-08-31
pdf_url: https://svenskforfattningssamling.se/sites/default/files/sfs/1942-10/SFS1942-841.pdf
andringsforfattningar:
  - beteckning: "1994:702"
    rubrik: "Förordning (1994:702) om ändring i kungörelsen (1942:841) med vissa föreskrifter angående efterspaning av värnpliktiga m.fl. för överlämnande av order eller andra meddelanden från militär myndighet"
    ikraft_datum: 1994-07-01
    anteckningar: "ändr. författningsrubr., 1, 2 §§"
  - beteckning: "1995:238"
    anteckningar: upph.
---

# Kungörelse (1942:841) om efterspaning av värnpliktiga m.fl. för överlämnande av militär order eller andra militära meddelanden

## 1 §

Skall genom polismyndighets försorg order eller annat meddelande från Försvarsmakten eller Värnpliktsverket lämnas värnpliktig eller annan som tillhör Försvarsmakten, skall, där inte för särskilt fall är annorlunda stadgat, framställning därom göras på efterspaningssedel, som avses i hämtningskungörelsen ([1942:840](https://selex.se/eli/sfs/1942/840)). Förordning ([1994:702](https://selex.se/eli/sfs/1994/702)).

## 2 §

Beträffande handläggningen av efterspaningsärende, som i denna kungörelse avses, skall vad i hämtningskungörelsen stadgas i tillämpliga delar äga motsvarande tillämpning samt därjämte iakttagas följande.

## 2 §

a) Översändes efterspaningssedel jämlikt [6 §](#6) andra stycket hämtningskungörelsen till statens kriminaltekniska anstalt, skall den handling, för vars överlämnande efterspaningen påkallats, kvarbliva hos Försvarsmakten eller Värnpliktsverket för att, sedan den efterspanade anträffats, tillställas den myndighet, genom vars försorg handlingen kan överlämnas till den efterspanade. Förordning ([1994:702](https://selex.se/eli/sfs/1994/702)).

## 2 §

b) Då efterspanad tillställts handling, för vars överlämnande efterspaningen påkallats, skall bevis därom sändas till den myndighet, som påkallat efterspaningen. Har handlingen tillställts den efterspanade, sedan efterspaningssedeln översänts till kriminaltekniska anstalten, skall den myndighet, som påkallat efterspaningen, hos anstalten återkalla ärendet.