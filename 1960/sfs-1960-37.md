---
beteckning: 1960:37
rubrik: Kungörelse med föreskrifter om förvärv av behörighet för vissa vattenundersökningar enligt hälsovårdsstadgan
departement: Socialdepartementet
utfardad_datum: 1960-02-26
publicerad_datum: 2008-10-08
pdf_url: https://svenskforfattningssamling.se/sites/default/files/sfs/1960-02/SFS1960-37.pdf
andringsforfattningar:
  - beteckning: "1993:457"
    rubrik: "Förordning (1993:457) om upphävande av kungörelsen (1960:37) med föreskrifter om förvärv av behörighet för vissa vattenundersökningar enligt hälsovårdsstadgan"
    anteckningar: upph.
  - beteckning: "1971:982"
    anteckningar: "ändr. 2, 3 §§; ny 5 §"
  - beteckning: "1968:619"
    anteckningar: ändr. 1-3 §§
---

# Kungörelse (1960:37) med föreskrifter om förvärv av behörighet för vissa vattenundersökningar enligt hälsovårdsstadgan

### 1 §

Ansökan om vinnande av behörighet att utföra vattenundersökning, varom förmäles i 6 kap. hälsovårdsstadgan den 19 december 1958 (nr 663), skall göras skriftligen hos socialstyrelsen. Kungörelse ([1968:619](https://selex.se/eli/sfs/1968/619)).

### 2 §

Avser behörigheten fysikalisk-kemisk undersökning skall vid ansökan fogas:

1. intyg utvisande att sökanden avlagt något av följande kunskapsprov

a) filosofie kandidatexamen eller filosofisk ämbetsexamen, i båda fallen med lägst betyget Med beröm godkänd i kemi;

b) apotekarexamen;

c) avgångsexamen vid teknisk högskolas avdelning för kemi;

d) ingenjörsexamen vid kemiteknisk linje vid högre tekniskt läroverk;

e) avgångsexamen vid lantbrukshögskola med lägst betyget Med beröm godkänd i kemi; eller

f) annat kunskapsprov, som av socialstyrelsen förklarats jämförligt med de under a)-e) nämnda;

2. bevis om praktisk erfarenhet i fysikalisk-kemisk vattenundersökning, förvärvad antingen genom utbildning under minst två månader vid statens naturvårdsverk eller ock på annat sätt, som kan godkännas av socialstyrelsen. Kungörelse ([1971:982](https://selex.se/eli/sfs/1971/982)).

### 3 §

Avser ansökan behörighet att utföra bakteriologisk undersökning skall vid ansökan fogas:

1) Intyg utvisande att sökanden avlagt något av följande kunskapsprov

a) medicine kandidatexamen eller veterinärkandidatexamen och undergått sluttentamen med lägst betyget Godkänd i bakteriologi för medicine licentiat- eller veterinärexamen;

b) apotekarexamen;

c) avgångsexamen vid teknisk högskolas avdelning för kemi med lägst betyget Godkänd i ämnet jäsningslära eller i examensämne, vari motsvarande kunskapsstoff ingår;

d) filosofie kandidatexamen, filosofisk ämbetsexamen eller avgångsexamen vid lantbrukshögskola, i samtliga fall med lägst betyget Godkänd i mikrobiologi; eller

e) annat kunskapsprov, som av socialstyrelsen förklarats jämförligt med de under a)-d) nämnda;

2. bevis att sökanden under minst en månad genomgått utbildning i bakteriologiska vattenundersökningar vid statens naturvårdsverk, statens bakteriologiska laboratorium eller annat av socialstyrelsen för ändamålet godkänt vattenlaboratorium.

Sökande, som äger grundlig vetenskaplig utbildning och beprövad erfarenhet i bakteriologi, må av socialstyrelsen erhålla behörighet att utföra bakteriologisk undersökning, även om han icke genomgått särskild utbildning i bakteriologiska vattenundersökningar. Kungörelse ([1971:982](https://selex.se/eli/sfs/1971/982)).

### 4 §

Meddelad behörighet att verkställa vattenundersökning må återkallas, om särskilda skäl äro därtill.

### 5 §

Om talan mot socialstyrelsens beslut i ärende som avses i 1 eller [4 §](#4) finnas bestämmelser i [86 §](#86) hälsovårdsstadgan ([1958:663](https://selex.se/eli/sfs/1958/663)).

Talan mot annat beslut av socialstyrelsen enligt denna kungörelse föres hos Kungl. Maj:t genom besvär. Kungörelse ([1971:982](https://selex.se/eli/sfs/1971/982)).

## Övergångsbestämmelser

[1968:619](https://selex.se/eli/sfs/1968/619)

Denna kungörelse träder i kraft den 1 januari 1969. Begränsad behörighet att utföra bakteriologiska vattenundersökningar som meddelats enligt äldre bestämmelser äger dock fortsatt giltighet.