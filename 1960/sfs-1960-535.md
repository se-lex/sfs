---
beteckning: 1960:535
rubrik: Kungörelse om tillämpning av avtal mellan Sverige och Frankrike för undvikande av dubbelbeskattning och fastställande av bestämmelser angående ömsesidig handräckning beträffande direkta skatter
departement: Finansdepartementet
utfardad_datum: 1960-06-03
publicerad_datum: 2008-10-08
pdf_url: https://svenskforfattningssamling.se/sites/default/files/sfs/1960-06/SFS1960-535.pdf
andringsforfattningar:
  - beteckning: "1978:696"
    anteckningar: upph. såvitt gäller Algeriet
  - beteckning: "1972:433"
    anteckningar: upph. såvitt gäller Frankrike
---

# Kungörelse (1960:535) om tillämpning av avtal mellan Sverige och Frankrike för undvikande av dubbelbeskattning och fastställande av bestämmelser angående ömsesidig handräckning beträffande direkta skatter

Sedan avtalet den 24 december 1936 mellan Sverige och Frankrike för undvikande av dubbelbeskattning och fastställande av bestämmelser angående ömsesidig handräckning beträffande direkta skatter -- vilket avtal ändrats eller kompletterats genom tilläggsavtal den 8 april  1949, den 28 oktober 1950 och den 29 mars 1956 ävensom genom  skriftväxling den 26 oktober respektive den 5 november 1954 -- i  enlighet med bestämmelserna i art. [24 §](#24) 2 utsträckts att från och med  den 1 mars 1958 gälla beträffande vissa utomeuropeiska områden, har  Kungl. Maj:t, med stöd av [72 §](#72) 3 mom. kommunalskattelagen den 28  september 1928 (nr 370), [20 §](#20) 3 mom. lagen den 26 juli 1947 (nr 576)  om statlig inkomstskatt samt [20 §](#20) 3 mom. lagen samma dag (nr 577) om  statlig förmögenhetsskatt, funnit gott förordna som följer.

Det skall åligga skattskyldig med skatterättsligt hemvist i Sverige att, utan hänsyn till att enligt avtalet allenast viss del av hans inkomst eller förmögenhet skall taxeras här i riket, likväl avgiva  alla de uppgifter till ledning för taxeringen, vilka han varit skyldig lämna, därest lindring i skattskyldigheten icke skolat äga rum.