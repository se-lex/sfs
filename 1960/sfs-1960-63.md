---
beteckning: 1960:63
rubrik: Lag om förlustavdrag
departement: Finansdepartementet
utfardad_datum: 1960-04-08
publicerad_datum: 2008-10-08
forarbeten: "Prop. 1960:30; BeU 1960:10; Rskr 1960:131"
pdf_url: https://svenskforfattningssamling.se/sites/default/files/sfs/1960-04/SFS1960-63.pdf
andringsforfattningar:
  - beteckning: "1983:987"
    rubrik: "Lag (1983:987) om ändring i lagen (1960:63) om rätt till förlustutjämning vid taxering för inkomst"
    ikraft_datum: 1984-01-01
    anteckningar: "upph. 11 §; nuvarande 9, 10 §§ betecknas 10, 11 §§; ändr. författningsrubr., 5, 8, nya 10, nya 11 §§; ny 9 §"
  - beteckning: "1984:1088"
    rubrik: "Lag (1984:1088) om ändring i lagen (1960:63) om förlustavdrag"
    ikraft_datum: 1985-01-01
    anteckningar: ändr. 2 §
  - beteckning: "1984:1063"
    rubrik: "Lag (1984:1063) om ändring i lagen (1960:63) om förlustavdrag"
    ikraft_datum: 1985-01-01
    anteckningar: "ändr. 3, 10 §§"
  - beteckning: "1984:350"
    rubrik: "Lag (1984:350) om ändring i lagen (1960:63) om förlustavdrag"
    ikraft_datum: 1985-01-01
    anteckningar: upph. 4 p anvisn. till 2 §
  - beteckning: "1986:510"
    rubrik: "Lag (1986:510) om ändring i lagen (1960:63) om förlustavdrag"
    ikraft_datum: 1986-07-01
    anteckningar: "upph. 6 §, anvisn. till 6 §"
  - beteckning: "1986:1314"
    rubrik: "Lag (1986:1314) om ändring i lagen (1960:63) om förlustavdrag"
    ikraft_datum: 1987-01-01
    anteckningar: ändr. 11 §
  - beteckning: "1986:1115"
    rubrik: "Lag (1986:1115) om ändring i lagen (1960:63) om förlustavdrag"
    ikraft_datum: 1987-01-01
    anteckningar: "ändr. 2, 3 §§, 1-3 p anvisn. till 2 §"
  - beteckning: "1987:660"
    rubrik: "Lag (1987:660) om ändring i lagen (1960:63) om förlustavdrag"
    ikraft_datum: 1987-07-01
    anteckningar: ändr. 10 §
  - beteckning: "1987:336"
    rubrik: "Lag (1987:336) om ändring i lagen (1960:63) om förlustavdrag"
    ikraft_datum: 1987-07-01
    anteckningar: ändr. 9 §
  - beteckning: "1987:1150"
    rubrik: "Lag (1987:1150) om ändring i lagen (1960:63) om förlustavdrag"
    ikraft_datum: 1988-01-01
    anteckningar: ändr. 10 §
  - beteckning: "1990:350"
    rubrik: "Lag (1990:350) om ändring i lagen (1960:63) om förlustavdrag"
    ikraft_datum: 1990-06-30
    anteckningar: "ändr. 1, 2, 5, 11 §§"
  - beteckning: "1990:682"
    rubrik: "Lag (1990:682) om upphävande av lagen (1960:63) om förlustavdrag"
    ikraft_datum: 1990-07-01
    anteckningar: upph.
  - beteckning: "1981:298"
    rubrik: "Lag (1981:298) om ändring i lagen (1960:63) om rätt till förlustutjämning vid taxering för inkomst"
    anteckningar: ändr. 1 p anvisn. till 2 §
  - beteckning: "1979:1147"
    rubrik: "Lag (1979:1147) om ändring i lagen (1960:63) om rätt till förlustutjämning vid taxering för inkomst"
    anteckningar: ändr. 3 §
  - beteckning: "1979:617"
    rubrik: "Lag (1979:617) om ändring i lagen (1960:63) om rätt till förlustutjämning vid taxering för inkomst"
    anteckningar: ändr. 1 p anvisn. till 2 §
  - beteckning: "1979:178"
    rubrik: "Lag (1979:178) om ändring i lagen (1960:63) om rätt till förlustutjämning vid taxering för inkomst"
    anteckningar: ändr. 10 §
  - beteckning: "1978:53"
    rubrik: "Lag (1978:53) om ändring i förordningen (1960:63) om rätt till förlustutjämning vid taxering för inkomst"
    anteckningar: "ändr. författningsrubr., 1, 3, 10, 11 §§"
  - beteckning: "1973:29"
    anteckningar: ändr. 2 §
  - beteckning: "1970:164"
    anteckningar: "ändr. 2, 6 §§, anvisn. till 6 §"
  - beteckning: "1967:753"
    anteckningar: "ändr. 3 §, 1 p anvisn. till 2 §"
  - beteckning: "1967:98"
    anteckningar: "ändr. 3 §, 1 p anvisn. till 2 §"
  - beteckning: "1967:43"
    anteckningar: ändr. 2 §
---

# Lag (1960:63) om förlustavdrag

### 1 §

Skattskyldig får, i enlighet med vad i denna lag sägs, vid taxering till statlig och kommunal inkomstskatt avdrag för förlust, som hänför sig till tidigare beskattningsår. Lag ([1990:350](https://selex.se/eli/sfs/1990/350)).

### 3 §

Förlustavdrag må utnyttjas senast det beskattningsår, för vilket taxering sker sjätte eller -- såvitt gäller förlustavdrag som yrkas av aktiebolag eller ekonomisk förening -- tionde kalenderåret efter det, då taxering för förluståret ägt rum. Förlustavdraget må, om den skattskyldige så önskar, fördelas på två eller flera år inom den nyss angivna tidsperioden. Hinder möter ej att med olika belopp erhålla förlustavdrag vid taxering till statlig och till kommunal inkomstskatt.

Rätten till förlustavdrag bortfaller, om den skattskyldige för förluståret åsatts taxering, vid vilken beskattningsbar inkomst fastställts. Vad nu sagts har dock ej avseende å fall, där fastställandet av den beskattningsbara inkomsten berott på att investeringsfond, särskild nyanskaffningsfond eller fond för återanskaffning av fastighet återförts till beskattning.

Har skattskyldig försatts i konkurs och har konkursen icke blivit nedlagd på grund av att borgenärerna erhållit full betalning, må den skattskyldige vid taxering för det beskattningsår, varunder beslut om konkursen meddelats, och för senare år icke åtnjuta avdrag enligt denna lag för förlust, som uppkommit under konkursen eller tidigare.

Har skattskyldig eller vanligt handelsbolag eller kommanditbolag, vari han är delägare, erhållit ackord utan konkurs, må i förlustavdrag, som enligt denna lag medgives vid taxering för det beskattningsår, varunder ackordet beviljats, eller för senare år, icke inräknas under förstnämnda beskattningsår eller tidigare uppkommet underskott i sådan förvärvskälla, till vilken efterskänkt skuld varit att hänföra.

Avdrag enligt denna lag är inte medgivet för förlust som uppkommit före eller i samband med sådana företagsöverlåtelser som avses i [2 §](#2) 5 mom. lagen ([1947:576](https://selex.se/eli/sfs/1947/576)) om statlig inkomstskatt. Lag ([1986:1115](https://selex.se/eli/sfs/1986/1115)).

## Lag om förlustavdrag

### 5 §

Skattskyldig, som önskar få förlustavdrag, skall framställa yrkande om detta. Om tid och sätt för att framställa sådant yrkande gäller vad i lagen ([1990:325](https://selex.se/eli/sfs/1990/325)) om självdeklaration och kontrolluppgifter samt i taxeringslagen ([1990:324](https://selex.se/eli/sfs/1990/324)) i allmänhet föreskrivs om yrkanden beträffande taxering.

Det åligger den skattskyldige att lämna erforderliga upplysningar om förutsättningarna för förlustavdraget. Uppgifterna skall lämnas på särskild blankett enligt formulär som riksskatteverket fastställer. Lag ([1990:350](https://selex.se/eli/sfs/1990/350)).

### 7 §

Avlider skattskyldig, äger oskift dödsbo efter homom vid taxering för det beskattningsår, varunder dödsfallet inträffade, samma rätt till förlustavdrag, som eljest tillkommit den skattskyldige. Vad nu sagts skall ock gälla vid taxering för senare beskattningsår inom den i [3 §](#3) första stycket angivna tidsperioden under förutsättning att efterlevande make eller barn varit delägare i dödsboet under det beskattningsår, varom fråga är.

### 8 §

Ett aktiebolag, som är fåmansföretag vid ingången av förluståret (ingångsdagen) eller vid utgången av det beskattningsår för vilket taxering skall ske (utgångsdagen), har inte rätt till förlustavdrag om

1. aktier med mer än hälften av röstetalet i bolaget på utgångsdagen ägs av en person som på ingångsdagen inte ägde aktier med så stor andel i röstetalet eller

2. aktier med mer än hälften av röstetalet i bolaget på utgångsdagen ägs av två eller flera personer som inte ägde dessa aktier på ingångsdagen.

Aktier som förvärvats genom emission med lika rätt för aktieägarna anses vid tillämpning av första stycket 2 ha ägts vid den tidpunkt då aktieägaren förvärvade de aktier som utgör grunden för hans förvärv genom emissionen.

Med ägare till aktier avses fysisk person som -- direkt eller genom förmedling av juridisk person -- äger eller på därmed jämförligt sätt innehar aktierna.

Vid bedömningen av ägarförhållandena i ett bolag skall

1. den som är aktieägare på ingångsdagen och samtliga närstående till denne anses som en enda ägare och

2. aktier, som förvärvats av någon som såväl på ingångsdagen som vid förvärvstillfället var företagsledare i bolaget, anses ha ägts av denne även på ingångsdagen.

Som närstående räknas föräldrar, far- och morföräldrar, make, avkomling eller avkomlings make samt syskon eller syskons make eller avkomling. Med make avses även efterlevande make och med avkomling även styvbarn och fosterbarn. Förhållandena vid förvärvstillfället är avgörande för om en person skall anses som närstående.

Har bolaget inte bedrivit någon verksamhet på ingångsdagen får rätten till förlustavdrag bedömas med hänsyn till ägarförhållandena vid den tidpunkt under förluståret då verksamheten påbörjades.

Vad som sägs om aktiebolag och aktier i sådana bolag gäller också beträffande ekonomiska föreningar och andelar i sådana föreningar.

Beteckningarna fåmansföretag och företagsledare i fåmansföretag har den betydelse som anges i [35 §](#35) 1 a mom. sjunde stycket a) samt åttonde stycket kommunalskattelagen ([1928:370](https://selex.se/eli/sfs/1928/370)). Lag ([1983:987](https://selex.se/eli/sfs/1983/987)).

### 9 §

Förvärvar en juridisk person -- direkt eller genom förmedling av dotterföretag -- aktier i sådan omfattning att förvärvaren får ett bestämmande inflytande i ett aktiebolag, som inte är fåmansföretag enligt [35 §](#35) 1 a mom. sjunde stycket a kommunalskattelagen ([1928:370](https://selex.se/eli/sfs/1928/370)), går aktiebolaget miste om rätten till avdrag för förlust som uppkommit före förvärvet om det inte är uppenbart att förvärvaren genom förvärvet får en tillgång av verkligt och särskilt värde med hänsyn till dennes rörelse eller kapitalförvaltning. Den som äger eller på därmed jämförligt sätt innehar aktier med mer än hälften av röstetalet i bolaget anses ha ett bestämmande inflytande i detta. Vad som sägs om aktiebolag och aktier i sådana bolag gäller också beträffande ekonomiska föreningar och andelar i sådana föreningar.

Har förlust uppkommit i ett allmännyttigt bostadsföretag, går företaget miste om rätten till avdrag för förlusten om en överlåtelse av aktier eller andelar i företaget eller annan ändring i fråga om företaget föranleder att godkännandet som allmännyttigt bostadsföretag skall återkallas. Vad nu har sagts om allmännyttigt bostadsföretag gäller också företag som efter medgivande av regeringen har tillämpat samma metod vid inkomstbeskattningen som de allmännyttiga bostadsföretagen. Förordning ([1987:336](https://selex.se/eli/sfs/1987/336)).

### 10 §

Vid sådan fusion, som avses i [2 §](#2) 4 mom. första stycket lagen ([1947:576](https://selex.se/eli/sfs/1947/576)) om statlig inkomstskatt, har det övertagande företaget samma rätt till förlustavdrag som det överlåtande företaget skulle ha haft om fusionen inte ägt rum.

Sker fusionen enligt [14 kap. 8 § aktiebolagslagen](https://selex.se/eli/sfs/2005/551#kap14.8) ([1975:1385](https://selex.se/eli/sfs/1975/1385)) och var moderbolaget vid utgången av beskattningsåret eller dotterbolaget vid ingången av förluståret ett fåmansföretag, har moderbolaget rätt att utnyttja dotterbolagets förlustavdrag endast om moderbolaget vid ingången av förluståret ägde mer än nio tiondelar av aktierna i dotterbolaget. Beteckningen fåmansföretag har den betydelse som anges i [35 §](#35) 1 a mom. sjunde stycket a kommunalskattelagen ([1928:370](https://selex.se/eli/sfs/1928/370)).

Sker fusionen enligt 12 kap. 1 och [3 §](#3)§ lagen ([1987:667](https://selex.se/eli/sfs/1987/667)) om ekonomiska föreningar har den övertagande föreningen rätt att utnyttja den överlåtande föreningens förlustavdrag endast om båda föreningarna är att anse som kooperativa föreningar enligt [2 §](#2) 8 mom. lagen om statlig inkomstskatt. Lag ([1987:1150](https://selex.se/eli/sfs/1987/1150)).

### 11 §

Ändras ett taxeringsbeslut på sådant sätt att rätten till förlustavdrag eller beräkningen av avdragets storlek påverkas får den skattskyldige yrka att beslut avseende annat taxeringsår då förlustavdraget utnyttjats eller hade kunnat utnyttjas, ändras i motsvarande mån. Yrkande om ändring skall framställas inom sex månader från den dag beslutet meddelades om inte längre tid följer av bestämmelserna i [4 kap. taxeringslagen](https://selex.se/eli/sfs/1990/324) ([1990:324](https://selex.se/eli/sfs/1990/324)).

I övrigt skall, där inte annat framgår av denna lag, föreskrifterna i taxeringslagen och lagen ([1990:325](https://selex.se/eli/sfs/1990/325)) om självdeklaration och kontrolluppgifter tillämpas. Lag ([1990:350](https://selex.se/eli/sfs/1990/350)).