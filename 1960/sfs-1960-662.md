---
beteckning: 1960:662
rubrik: Reglemente för Stora Sjöfallets nationalpark
departement: Miljö- och energidepartementet
utfardad_datum: 1960-10-28
publicerad_datum: 2008-10-08
forarbeten: "Jfr prop. 1909:125; SU 1909:156; Rskr 1909:173 samt Prop. 1919:3 (urtima); SäU 1919:3; Rskr 1919:5"
pdf_url: https://svenskforfattningssamling.se/sites/default/files/sfs/1960-10/SFS1960-662.pdf
andringsforfattningar:
  - beteckning: "1985:487"
    rubrik: "Förordning (1985:487) om ändring i reglementet (1960:662) för Stora Sjöfallets nationalpark"
    ikraft_datum: 1985-07-01
    anteckningar: ändr. 3 §
  - beteckning: "1987:938"
    anteckningar: upph.
  - beteckning: "1968:664"
    anteckningar: "ändr. 2, 4 §§"
---

# Reglemente (1960:662) för Stora Sjöfallets nationalpark

## 1 §

Stora Sjöfallets nationalpark, som har tillkommi i syfte att bevara ett högnordiskt fjällandskap i dess naturliga tillstånd, skall vårdas och förvaltas i överensstämmelse med detta syfte.

## 2 §

Inom nationalparken skall, med de undantag som framgå av [3 §](#3) här nedan och [6 §](#6) naturvårdslagen den 11 december 1964 (nr 822), vara förbjudet

att förstöra eller skada markens yta eller fast naturföremål så ock att bortföra mineral;

att fälla eller skada växande eller döda träd eller buskar så ock att borttaga andra växter eller växtdelar;

att fiska utan särskilt tillstånd;

att jaga, fånga eller avsiktligt döda vilda djur så ock att från ort till annan föra dödat eller fångat djur eller att skada eller bortföra ägg, rom eller bo;

att uppföra byggnad eller stadigvarande bostad, verkställa odling eller beta kreatur;

att medföra hund;

att nyttja motordrivet fordon eller motorbåt;

att landa med luftfartyg. Kungörelse ([1968:664](https://selex.se/eli/sfs/1968/664)).

## 3 §

Utan hinder av bestämmelserna i [2 §](#2) skall vara tillåtet

att vid tillfälligt behov använda torra grenar för att göra upp eld eller anordna skydd;

att plocka bär för omedelbar förtäring;

att döda djur då det sker till försvar mot angrepp på person eller egendom;

att vid färd inom nationalparken beta medförda, för resan erforderliga rid- och klövjedjur;

att under tiden den 1 januari--den 30 april medföra draghund, därest denna ständigt hålles under omedelbar tillsyn;

att färdas med motorbåt på Stora Sjöfallsleden;

att landa med luftfartyg i polis-, sjukvårds- eller räddningsärende;

att färdas med motordrivet fordon på vägen mellan Vietas och Ritsem. Förordning ([1985:487](https://selex.se/eli/sfs/1985/487)).

## 4 §

Om åliggande för domänverket att meddela ordningsföreskrifter för nationalparken samt om rätt för verket att medgiva undantag från förbud, som meddelas i detta reglemente eller i ordningsföreskrifterna, stadgas i naturvårdskungörelsen den 11 december 1964 (nr 825). Kungörelse ([1968:664](https://selex.se/eli/sfs/1968/664)).