---
beteckning: 1960:603
rubrik: Lag om bidrag till vissa handikappade ägare av motorfordon
departement: Finansdepartementet
utfardad_datum: 1960-11-25
publicerad_datum: 2008-10-08
forarbeten: "Prop. 1960:165; BeU 1960:77; Rskr 1960:358"
pdf_url: https://svenskforfattningssamling.se/sites/default/files/sfs/1960-11/SFS1960-603.pdf
andringsforfattningar:
  - beteckning: "1984:259"
    rubrik: "Lag (1984:259) om ändring i lagen (1960:603) om bidrag till vissa handikappade ägare av motorfordon"
    ikraft_datum: 1985-01-01
    anteckningar: ändr. 1 §
  - beteckning: "1985:1080"
    rubrik: "Lag (1985:1080) om ändring i lagen (1960:603) om bidrag till vissa handikappade ägare av motorfordon"
    ikraft_datum: 1986-01-01
    anteckningar: ändr. 3 §
  - beteckning: "1988:358"
    rubrik: "Lag (1988:358) om upphävande av lagen (1960:603) om bidrag till vissa handikappade ägare av motorfordon"
    ikraft_datum: 1988-10-01
    anteckningar: upph.
  - beteckning: "1993:486"
    rubrik: "Lag (1993:486) om ändring i lagen (1988:358) om upphävande av lagen (1960:603) om bidrag till vissa handikappade ägare av motorfordon"
    ikraft_datum: 1993-07-01
    anteckningar: "ändr. 1988:358"
  - beteckning: "1978:76"
    rubrik: "Lag (1978:76) om ändring i förordningen (1960:603) om bidrag till vissa handikappade ägare av motorfordon"
    anteckningar: "upph. 7 §; ändr. författningsrubr., 1 §"
  - beteckning: "1974:317"
    anteckningar: ändr. 1 §
  - beteckning: "1963:86"
    anteckningar: ändr. 5 §
  - beteckning: "1973:886"
    anteckningar: "ändr. författningsrubr., 1, 2, 3, 5 §§; nuvarande 6 § betecknas 7 §; ny 6 §; omtryck"
---

# Lag (1960:603) om bidrag till vissa handikappade ägare av motorfordon

## 1 §

Ägare av bensindrivet motorfordon, vilket enligt [6 §](#6) första stycket 1 vägtrafikskattelagen ([1973:601](https://selex.se/eli/sfs/1973/601)) är undantaget från skatteplikt eller för vilket befrielse från skatteplikt är medgiven enligt [40 §](#40) första stycket nämnda lag, är berättigad till bidrag enligt denna lag. Lag ([1984:259](https://selex.se/eli/sfs/1984/259)).

## 2 §

Bidrag utgår årligen i efterskott till den, som under det sistförflutna bidragsåret varit i bilregistret antecknad såsom ägare av i [1 §](#1) avsett motorfordon, dock endast för tid, varunder skattefrihet åtnjutits för sådant fordon och detta innehafts av den handikappade.

Med bidragsår förstås tiden den 1 juli - den 30 juni. Förordning ([1973:886](https://selex.se/eli/sfs/1973/886)).

## 3 §

Till ägare av bil utgår bidrag för helt år räknat med belopp motsvarande den skatt som under bidragsåret belöpte på 700 liter bensin.

Till ägare av motorcykel utgår motsvarande bidrag med belopp som beräknas på 250 liter bensin.

Med bensin avses i första och andra styckena bensin som inte är blyfri. Bidragsbeloppen skall avrundas till närmaste hela tiotal kronor. Lag ([1985:1080](https://selex.se/eli/sfs/1985/1080)).

## 4 §

Omfattar tid som i [2 §](#2) sägs mer än sex månader av bidragsåret, utgår bidrag såsom för helt år. Är tiden mer än två men högst sex månader av bidragsåret, utgår bidrag med hälften av vad som skulle hava utgått för helt år. För tid, som ej överstiger två månader, utgår icke bidrag. Om fordon av olika slag innehafts, bestämmes vid tillämpning av [3 §](#3) rätten till bidrag av det sist innehavda fordonet.

## 5 §

Riksskatteverket handlägger ärenden om bidrag. Det åligger länsstyrelse att snarast efter bidragsårets utgång till riksskatteverket lämna uppgifter som behövs för utbetalning av bidrag. Förordning ([1973:886](https://selex.se/eli/sfs/1973/886)).

## 6 §

Har bidrag utgivits med för högt belopp på grund av att fordonets ägare lämnat oriktig uppgift eller underlåtit att lämna uppgift i fråga som rör registrering av fordonet, är mottagaren skyldig att till statsverket återbetala vad han sålunda oriktigt erhållit.

Åtgärd för uttagande av oriktigt utgivet bidrag får ej vidtagas senare än fem år efter utgången av det kalenderår under vilket bidraget utgivits. Förordning ([1973:886](https://selex.se/eli/sfs/1973/886)).