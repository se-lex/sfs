---
beteckning: 2011:1096
rubrik: Förordning om fastställande av andelar för fördelning av ålderspensionsavgifter och statliga ålderspensionsavgifter under år 2012
departement: Socialdepartementet
utfardad_datum: 2011-10-27
publicerad_datum: 2011-11-08
pdf_url: https://rkrattsdb.gov.se/SFSdoc/11/111096.pdf
---

# Förordning (2011:1096) om fastställande av andelar för fördelning av ålderspensionsavgifter och statliga ålderspensionsavgifter under år 2012

Regeringen fastställer andelarna för fördelning av ålderspensionsavgifter och statliga ålderspensionsavgifter under år 2012 enligt följande. Fördelningen av ålderspensionsavgifter enligt [6 §](#6) lagen ([2000:981](https://selex.se/eli/sfs/2000/981)) om fördelning av socialavgifter ska göras på så sätt att 10,4 procent förs till staten, 20,1 procent förs till Riksgäldskontoret för tillfällig förvaltning och återstoden förs efter avstämning till Första–Fjärde AP-fonderna. Fördelningen av statliga ålderspensionsavgifter enligt [8 §](#8) lagen ([1998:676](https://selex.se/eli/sfs/1998/676)) om statlig ålderspensionsavgift ska göras på så sätt att 14,2 procent förs till Riksgäldskontoret för tillfällig förvaltning och återstoden förs efter avstämning till Första–Fjärde AP-fonderna.