---
beteckning: 2011:1134
rubrik: Förordning om fastställande av omräknade belopp för energiskatt och koldioxidskatt för år 2012
departement: Finansdepartementet
utfardad_datum: 2011-11-17
publicerad_datum: 2013-08-30
pdf_url: https://rkrattsdb.gov.se/SFSdoc/11/111134.pdf
---

# Förordning (2011:1134) om fastställande av omräknade belopp för energiskatt och koldioxidskatt för år 2012

## 1 §

Regeringen fastställer enligt 2 kap. [1 b §](#kap2.1b) lagen ([1994:1776](https://selex.se/eli/sfs/1994/1776)) om skatt på energi energiskatten och koldioxidskatten på bränslen till följande belopp för år 2012.

/Tabellen är inte med här/

## 2 §

Regeringen fastställer enligt 11 kap. [3 §](#kap11.3) lagen ([1994:1776](https://selex.se/eli/sfs/1994/1776)) om skatt på energi att energiskatten för år 2012 ska utgöra

1. 0,5 öre per kilowattimme för elektrisk kraft som förbrukas i industriell verksamhet i tillverkningsprocessen eller vid yrkesmässig växthusodling,

2. 0,5 öre per kilowattimme för elektrisk kraft som förbrukas i skepp som används för sjöfart och som har en bruttodräktighet om minst 400, när skeppet ligger i hamn och spänningen på den elektriska kraft som överförs till skeppet är minst 380 volt,

3. 19,2 öre per kilowattimme för annan elektrisk kraft än som avses under 1 och 2 och som förbrukas i kommuner som anges i 11 kap. [4 §](#kap11.4) lagen om skatt på energi, och

4. 29,0 öre per kilowattimme för elektrisk kraft som förbrukas i övriga fall.

Första stycket 2 gäller inte när skeppet används för privat ändamål eller när skeppet är upplagt eller på ett varaktigt sätt är taget ur trafik.

## 3 §

Termer och uttryck som används i denna förordning har samma betydelse och tillämpningsområde som i lagen ([1994:1776](https://selex.se/eli/sfs/1994/1776)) om skatt på energi.