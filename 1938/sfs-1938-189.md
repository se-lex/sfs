---
beteckning: 1938:189
rubrik: "Kungl. Maj:ts Kungörelse angående stapelstads- samt tullnederlags- och transitupplagsrätt för staden Köping"
departement: Finansdepartementet
utfardad_datum: 1938-05-20
publicerad_datum: 2013-08-14
pdf_url: https://svenskforfattningssamling.se/sites/default/files/sfs/1938-05/SFS1938-189.pdf
---

# Kungl. Maj:ts Kungörelse (1938:189) angående stapelstads- samt tullnederlags- och transitupplagsrätt för staden Köping

Kungl. Maj:t har, med anledning av ansökning av stadsfullmäktige i Köping samt efter vederbörandes hörande, funnit gott att för en tid av tio år, räknat från och med den 1 juli 1938, bevilja staden Köping stapelstads- samt tullnederlags- och transitupplagsrätt mot villkor, att staden åt tullverket anskaffar och underhåller godkända, för tullförvaltningen erforderliga lägenheter jämte behövliga inventarier och möbler samt till förvaring av tullnederlags- och transitupplagsgods lämpliga och författningsenligt inrättade magasin, ävensom att staden skall jämväl i andra avseenden vara underkastad de skyldigheter, som åligga rikets övriga stapelstäder.