---
beteckning: 1962:140
rubrik: Kungörelse angående skatteersättning i anledning av 1961 års ortsavdragsreform
departement: Finansdepartementet
utfardad_datum: 1962-04-27
publicerad_datum: 2008-10-08
forarbeten: "Prop. 1962:69; SU 1962:61; Rskr 1962:154"
pdf_url: https://svenskforfattningssamling.se/sites/default/files/sfs/1962-04/SFS1962-140.pdf
andringsforfattningar:
  - beteckning: "1991:64"
    rubrik: "Förordning (1991:64) om upphävande av kungörelsen (1962:140) angående skatteersättning i anledning av 1961 års ortsavdragsreform"
    anteckningar: upph.
---

# Kungörelse (1962:140) angående skatteersättning i anledning av 1961 års ortsavdragsreform

## /k/ /-k/ 1 §

Kommun äger enligt de grunder och i den ordning som nedan stadgas för åren 1962--1965 uppbära statsbidrag  (skatteersättning)  i anledning av det bortfall av skatteunderlag, som föranledes av höjningen av de kommunala ortsavdragen jämlikt lagen den 15 december 1961 (nr 622) om ändring i kommunalskattelagen.

Med kommun avses i denna kungörelse landskommun, köping, stad, municipalsamhälle, landstingskommun, församling, pastorat och annan kyrklig samfällighet, som äger beskattningsrätt.

Vad i denna kungörelse stadgas om länsstyrelse skall såvitt avser Stockholms stad gälla överståthållarämbetet.

## 2 §

Skatteersättning utgår för ett vart av åren 1962--1965 på grundval av ett av staten för respektive bidragsår tillskjutet skatteunderlag och den i kommunen för året fastställda utdebiteringssatsen.

Det tillskjutna skatteunderlaget utgör för ett vart av bidragsåren det skatteunderlagsbortfall som framkommit vid omräkning av 1962 års skatteunderlag enligt kungörelsen den 27 april 1962, nr 139.

För kommun, som intill den 1 januari 1962 vid skattegrupperingen tillhörde ortsgrupp II, skall dock skatteersättning för år 1962 beräknas på grundval av det ovan angivna skatteunderlaget för kommunen, minskat med den förhöjning av kommunens i anledning av 1957 års ortsavdragsreform tillskjutna skatteunderlag som föranletts av tillämpningen för år 1962 av kungörelsen den 12 maj 1961 (nr 103) om beräkning i vissa fall av tillskjutet skatteunderlag för åren 1962--1965.

## 3 §

Länsstyrelsen skall fastställa det skatteunderlag, som skall tillskjutas landskommun, köping, stad, församling, municipalsamhälle och landstingskommun.

Vid fastställandet skall iakttagas, att därest ändring i kommunal eller ecklesiastik indelning trätt i kraft den 1 januari 1962 eller träder i kraft den 1 januari 1963, det tillskjutna skatteunderlaget bestämmes på grundval av den fördelning av skatteunderlaget enligt 1962 års taxering, vilken verkställes enligt [5 §](#5) kungörelsen den 29 juni 1950, nr 431.

Vid annan ändring i kommunal eller ecklesiastik indelning än som nu nämnts  skall i fråga om tillskjutet skatteunderlag i de av indelningsändringen berörda kommunerna gälla vad Kungl. Maj:t i sammanhang med förordnande om ändringen beslutar.

## 4 §

Tillskjutet skatteunderlag skall avrundas uppåt eller nedåt till närmast hela hundratal kronor. Ingå i landskommun, köping eller stad två eller flera församlingar, skall vid avrundningen tillses att det tillskjutna skatteunderlag, som skall tillkomma landskommunen, köpingen eller staden, motsvarar summan av de tillskjutna skatteunderlagen för församlingarna.

## /k/ /-k/ 5 §

1 mom.  Länsstyrelsen skall senast den 10 september 1962 tillställa i [3 §](#3) första stycket angiven kommun uppgift om det tillskjutna skatteunderlaget för ett vart av åren 1962--1965. Av uppgift till landskommun, köping eller stad skall framgå det tillskjutna skatteunderlaget till varje i sådan kommun ingående församling.

Ingår församling i kyrklig samfällighet, åligger det kyrkorådet i församlingen att ofördröjligen efter mottagandet av länsstyrelsens beslut underrätta samfälligheten om det tillskjutna skatteunderlaget till församlingen.

/k/ 2 mom. /-k/ Länsstyrelsen skall senast den 20 november året före ett vart av bidragsåren 1963--1965 tillställa riksrevisionsverket uppgift angående storleken av tillskjutna skatteunderlag för bidragsåret ävensom uppgift angående den skatteersättning, som skall utbetalas under bidragsåret. Motsvarande uppgifter avseende bidragsåret 1962 skola lämnas den 20 november 1962.

## 6 §

I fråga om utbetalning av skatteersättning skall i tillämpliga delar gälla vad i kommunallagen eller eljest stadgas om utbetalning av allmän kommunalskatt m. m., dock att skatteersättningen för år 1962 skall utbetalas den 8 november 1962.

## 7 §

Utbetalad skatteersättning skall avföras å vederbörligt riksstatsanslag.

Riksrevisionsverket äger meddela de föreskrifter i övrigt, som erfordras beträffande utanordning, bokföring m. m. av skatteersättning.

## 8 §

Beträffande stad med egen uppbördsförvaltning gäller såsom villkor för erhållande av skatteersättning i anledning av 1961 års ortsavdragsreform, att staden svarar för kostnaden för sådan omräkning, som avses i kungörelsen den 27 april 1962 (nr 139) angående omräkning av 1962 års skatteunderlag, m. m.

## 9 §

Över länsstyrelses beslut enligt denna kungörelse må ändring sökas hos Kungl. Maj:t genom besvär, vilka skola ingivas till finansdepartementet.