---
beteckning: 1962:216
rubrik: Kungörelse angående prägel å jubileumsmynt å fem kronor
departement: Finansdepartementet
utfardad_datum: 1962-05-25
publicerad_datum: 2024-09-03
forarbeten: "Prop. 2020/21:127, bet. 2020/21:FiU45, rskr. 2020/21:272"
pdf_url: https://svenskforfattningssamling.se/sites/default/files/sfs/1962-05/SFS1962-216.pdf
andringsforfattningar:
  - beteckning: "2021:342"
    rubrik: "Lag (2021:342) om upphävande av kungörelsen (1962:216) angående prägel å jubileumsmynt å fem kronor"
    anteckningar: upph.
---

# Kungörelse (1962:216) angående prägel å jubileumsmynt å fem kronor

Kungl. Maj:t har, sedan till hugfästande av Hans Maj:t Konung Gustaf VI Adolfs 80-årsdag mynt- och justeringsverket bemyndigats verkställa utmyntning av omkring 250 000 stycken silvermynt å fem kronor, velat härmed kungöra, att ett jubileumsmynt av silver med valören fem kronor, utgörande lagligt betalningsmedel under de villkor, som stadgas i lagen om rikets mynt, kommer att i rörelsen utsläppas och genom Sveriges riksbanks försorg tillhandahållas allmänheten med en överkurs av fem kronor, varav vinsten tillfaller Konung Gustaf VI Adolfs 80-årsfond för svensk kultur, ävensom att det nya myntets prägel blivit fastställd sålunda:

/k/ På myntets framsida: /-k/ Hans Maj:t Konungens bild, profil, vänster sida. Omskrift: "GUSTAF VI ADOLF SVERIGES KONUNG" samt, nedtill, "1882 11 XI 1962".

/k/ På myntets frånsida: /-k/ Den romerska gudinnan Minerva i helfigur i egenskap av konstens och vetenskapens beskyddarinna.

Omskrift: "LITTERATUR VETENSKAP KONST". Nedtill till vänster om figuren "5" och till höger "KR". Under figuren från vänster till höger myntgravörens monogram, S:t Eriksmärket samt myntdirektörens monogram.

/k/ Myntets diameter: /-k/ 34 millimeter.

/k/ Randen /-k/ räfflad med omväxlande en bred och två smala åsar.