---
beteckning: 1979:300
rubrik: Förordning med instruktion för växtförädlingsnämnden
departement: Jordbruksdepartementet
utfardad_datum: 1979-05-23
publicerad_datum: 2008-10-10
pdf_url: https://svenskforfattningssamling.se/sites/default/files/sfs/1979-05/SFS1979-300.pdf
andringsforfattningar:
  - beteckning: "1985:485"
    rubrik: "Förordning (1985:485) om ändring i förordningen (1979:300) med instruktion för växtförädlingsnämnden"
    ikraft_datum: 1985-07-01
    anteckningar: ny 8 §
  - beteckning: "1986:791"
    rubrik: "Förordning (1986:791) om ändring i förordningen (1979:300) med instruktion för växtförädlingsnämnden"
    ikraft_datum: 1987-01-01
    anteckningar: ändr. 6 §
  - beteckning: "1988:861"
    anteckningar: upph.
---

# Förordning (1979:300) med instruktion för växtförädlingsnämnden

### 1 §

Växtförädlingsnämnden har till uppgift

att fördela medel till växtförädlingsprojekt, som är angelägna från allmän synpunkt och som inte kan förväntas komma till stånd utan särskilt stöd,

att fortlöpande följa utvecklingen inom växtförädlingens område samt

att verka för en ökad nordisk samverkan inom detta område.

### 2 §

Nämnden består av sju ledamöter, som utses av regeringen för högst tre år i sänder. Bland ledamöterna utser regeringen ordförande och vice ordförande.

Vid handläggning av ärende som rör trädgårdsnäringen ingår i nämnden ytterligare en av regeringen utsedd ledamot.

### 3 §

Som rådgivande organ har nämnden ett vetenskapligt råd. Ledamöter av rådet utses av regeringen.

### 4 §

Nämnden sammanträder på kallelse av ordföranden så ofta omständigheterna föranleder det eller när minst två av nämndens övriga ledamöter begär det.

### 5 §

Hos nämnden finns en sekreterare, som utses av nämnden.  För kansliuppgifter i övrigt svarar lantbruksstyrelsen.

### 6 §

Nämnden är beslutför när ordföranden eller vice ordföranden och minst tre andra ledamöter är närvarande.

Ordföranden, sekreteraren eller de tjänstemän hos lantbruksstyrelsen som ordföranden bestämmer får begära in förklaringar, upplysningar eller yttranden i ärenden hos nämnden samt pröva frågor om utlämnande av allmän handling eller överklagande av nämndens beslut. Förordning ([1986:791](https://selex.se/eli/sfs/1986/791)).

### 7 §

Vid nämndens sammanträden förs protokoll om beslut fattas eller protokoll behövs av annan orsak.

### 8 §

Nämndens beslut att bevilja anslag eller att avslå ansökan om anslag får inte överklagas. Förordning ([1985:485](https://selex.se/eli/sfs/1985/485)).

## Övergångsbestämmelser

[1985:485](https://selex.se/eli/sfs/1985/485)

Denna förordning träder i kraft den 1 juli 1985. Den nya [8 §](#8) skall inte tillämpas i fråga om beslut som har meddelats före den 1 juli 1985.