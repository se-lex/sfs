---
beteckning: 1979:819
rubrik: Förordning om statlig pensionsrätt på grund av anställning hos privat tvätteri som tidigare varit statligt
departement: Civildepartementet
utfardad_datum: 1979-07-19
publicerad_datum: 2008-10-10
pdf_url: https://svenskforfattningssamling.se/sites/default/files/sfs/1979-07/SFS1979-819.pdf
andringsforfattningar:
  - beteckning: "1988:1159"
    anteckningar: upph.
---

# Förordning (1979:819) om statlig pensionsrätt på grund av anställning hos privat tvätteri som tidigare varit statligt

## 1 §

Denna förordning gäller de arbetstagare hos statliga tvätterier som på grund av ändrat huvudmannaskap den 1 april 1979 har gått över till anställning inom motsvarande verksamhet hos Östergötlands Tvätteriindustri Aktiebolag eller Värmlands Tvätteri Industri Aktiebolag.

## 2 §

De arbetstagare, för vilka statligt pensionsavtal gällde vid övergången, skall ha personlig pensionsrätt enligt statens allmänna tjänstepensionsreglemente ([1959:287](https://selex.se/eli/sfs/1959/287)) - SPR - under den tid som de oavbrutet fortsätter sin anställning hos bolaget inom den övertagna verksamheten. Regeringen kan efter framställning föreskriva annat.

Sådana arbetstagare skall anses vara upptagna i bilagan till SPR. De särskilda bestämmelserna i 3 b och 3 d [17 §](#17) SPR skall härvid tillämpas. Dock tillämpas ej bestämmelsen i 3 b om att heltidstjänstgöring är en förutsättning för att en arbetstagare skall vara underkastad reglementet.

## 3 §

Statens arbetsgivarverks anvisningar om placering av tjänst som avses i AST-R i lönetariffklass eller löneklass för beräkning av pensionslön skall tillämpas på de arbetstagare som vid övergången innehade tjänst som avses i Avlöningsavtal för statliga tjänstemän med R-tjänster (AST-R). Anvisningarna skall tillämpas på arbetstagarna på samma sätt som om de fortfarande innehade tjänsten med oförändrad placering i lönegrupp. Regeringen kan efter framställning föreskriva annat.

## 4 §

Statens personalpensionsverk beräknar och betalar ut pensionen eller livräntan.

## 5 §

Kungörelsen ([1959:289](https://selex.se/eli/sfs/1959/289)) om avgifter m.m. beträffande vissa i statens allmänna tjänstepensionsreglemente avsedda anställningar skall tillämpas på anställningar som avses i [2 §](#2) under tid då innehavaren har pesonlig pensionsrätt enligt SPR.

Vid beräkning av avgift tillämpas det procenttal som vid beräkningstillfället gäller för reducerat lönekostnadspålägg enligt kungörelsen ([1969:54](https://selex.se/eli/sfs/1969/54)) om beräkning och redovisning av lönekostnadspålägg, om inte regeringen föreskriver annat.