---
beteckning: 1979:1117
rubrik: "Förordning om särskild uppbörd av viss vägtrafikskatt år 1980, m.m."
departement: Finansdepartementet
utfardad_datum: 1979-12-13
publicerad_datum: 2008-10-10
pdf_url: https://svenskforfattningssamling.se/sites/default/files/sfs/1979-12/SFS1979-1117.pdf
andringsforfattningar:
  - beteckning: "1991:1233"
    anteckningar: upph.
---

# Förordning (1979:1117) om särskild uppbörd av viss vägtrafikskatt år 1980, m.m.

### 1 §

I fråga om uppbörd av skatt enligt vägtrafikskattelagen ([1973:601](https://selex.se/eli/sfs/1973/601)) i samband med de ändringar av skattesatserna för fordonsskatt och kilometerskatt som träder i kraft den 1 februari 1980 gäller följande.

### 2 §

Bestämmelserna i vägtrafikskattekungörelsen ([1973:776](https://selex.se/eli/sfs/1973/776)) tillämpas vid uppbörd m.m. enligt denna förordning, om inte annat följer av 3 [9 §](#9)§.

## Fordonsskatt

### 3 §

Har före ingången av februari 1980 fordonsskatt påförts för tid efter utgången av januari 1980 enligt en skattesats som gällde dessförinnan skall tillkommande skattebelopp erläggas för tid från och med den 1 februari 1980 till utgången av skatteåret eller, om fordonsskatt påförts för skatteperiod, till utgången av skatteperioden.

### 4 §

Tillkommande skatt som avses i [3 §](#3) förfaller till betalning den 29 februari 1980.

### 5 §

Den som vid ingången av februari 1980 är skattskyldig för ett visst fordon är skyldig att erlägga tillkommande skatt enligt [3 §](#3) för fordonet.

### 6 §

Trafiksäkerhetsverket skall till den skattskyldige sända avi med inbetalningskort avseende den tillkommande skatten. Om den skattskyldige, som har att erlägga tillkommande skatt, inte har fått en sådan avi, skall han senast den 22 februari 1980 anmäla detta till länsstyrelse.

## Kilometerskatt

### 7 §

Ägaren av ett fordon skall, om fordonet är kilometerskattepliktigt eller har varit kilometerskattepliktigt under någon del av tiden från föregående ordinarie avstämpling till utgången av januari 1980, lämna uppgift till ledning för beräkning av kilometerskatt. Uppgiften skall lämnas på blankett som skall ha kommit in till trafiksäkerhetsverket senast den 4 februari 1980.

### 8 §

Trafiksäkerhetsverket skall sända blankett för uppgift till ledning för beräkning av kilometerskatt till varje ägare av fordon som är kilometerskattepliktigt eller som har varit det men på grund av avställning inte längre är det. Beskattningsmyndigheten skall sända sådan blankett till varje ägare av fordon som första gången blir kilometerskattepliktigt under januari 1980.

### 9 §

Har ägaren inte erhållit blankett enligt [8 §](#8) skall han senast den 25 januari 1980 anmäla detta till länsstyrelse.