---
beteckning: 1979:595
rubrik: Lag om tillfällig skogsavgift
departement: Finansdepartementet
utfardad_datum: 1979-06-14
publicerad_datum: 2008-10-10
forarbeten: "Prop. 1978/79:199, SkU 1978/79:53, rskr 1978/79:428"
pdf_url: https://svenskforfattningssamling.se/sites/default/files/sfs/1979-06/SFS1979-595.pdf
andringsforfattningar:
  - beteckning: "1994:103"
    anteckningar: upph.
---

# Lag (1979:595) om tillfällig skogsavgift

## 1 §

Fysisk person, dödsbo eller familjestiftelse, som vid 1981 års taxering skall ta upp garantibelopp för jordbruksfastighet som inkomst, skall, om fastigheten åsatts delvärdet skogsbruksvärde, i samband med nämnda taxering påföras tillfällig skogsavgift. Avgiften, som erläggs till staten, utgör sju promille av det skogsbruksvärde som legat till grund för beräkning av garantibeloppet.

## 2 §

Skall den skattskyldige på grund av förlängning av räkenskapsåret inte ta upp garantibelopp för jordbruksfastighet som inkomst vid 1981 års taxering, påförs tillfällig skogsavgift i samband med 1982 års taxering. I detta fall utgår avgiften med sju promille av det skogsbruksvärde som vid 1982 års taxering legat till grund för beräkning av garantibeloppet.

## 3 §

Har, på grund av att fastigheten har förvärvats eller avyttrats under beskattningsåret, garantibelopp jämkats enligt bestämmelserna i [47 §](#47) sjätte stycket kommunalskattelagen ([1928:370](https://selex.se/eli/sfs/1928/370)), skall också underlaget för beräkning av tillfällig skogsavgift jämkas.

## 4 §

Tillfällig skogsavgift utgår i helt antal kronor. Avgiftsbeloppet avrundas vid öretal över femtio uppåt och vid annat öretal nedåt till närmaste hela krontal.

## 5 §

I fråga om debitering och uppbörd av tillfällig skogsavgift gäller bestämmelserna i uppbördslagen ([1953:272](https://selex.se/eli/sfs/1953/272)).