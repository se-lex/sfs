---
beteckning: 1979:952
rubrik: Förordning med instruktion för besvärsnämnden för rättshjälpen
departement: Justitiedepartementet
utfardad_datum: 1979-11-22
publicerad_datum: 2008-10-10
pdf_url: https://svenskforfattningssamling.se/sites/default/files/sfs/1979-11/SFS1979-952.pdf
andringsforfattningar:
  - beteckning: "1986:1094"
    rubrik: "Förordning (1986:1094) om ändring i förordningen (1979:952) med instruktion för besvärsnämnden för rättshjälpen"
    ikraft_datum: 1987-01-01
    anteckningar: "ändr. 7, 8 §§"
  - beteckning: "1988:909"
    anteckningar: upph.
---

# Förordning (1979:952) med instruktion för besvärsnämnden för rättshjälpen

## Inledande bestämmelse

### 1 §

11 och [12 §](#12)§ allmänna verksstadgan ([1965:600](https://selex.se/eli/sfs/1965/600)) skall tillämpas på besvärsnämnden för rättshjälpen.

## Uppgifter

### 2 §

Nämnden prövar besvär enligt [49 §](#49) andra stycket rättshjälpslagen ([1972:429](https://selex.se/eli/sfs/1972/429)).

Organisation m.m.

### 3 §

I rättshjälpslagen ([1972:429](https://selex.se/eli/sfs/1972/429)) finns det bestämmelser om nämndens sammansättning samt om utseende av ledamöter och ersättare för ledamöter.

### 4 §

Ledamöter och ersättare för ledamöter utses för högst tre år.

### 5 §

Kansligöromålen för nämnden fullgörs av domstolsverket.

## Ärendenas handläggning

### 6 §

I rättshjälpslagen ([1972:429](https://selex.se/eli/sfs/1972/429)) finns det bestämmelser om beslutförhet och om omröstning i nämnden.

### 7 §

Ärendena avgörs efter föredragning.

Föredragningen fullgörs av någon som är anställd hos domstolsverket. Nämndens ordförande får överta beredningen och föredragningen av ärenden.

Bestämmelserna i [19 §](#19) andra stycket förvaltningslagen ([1986:223](https://selex.se/eli/sfs/1986/223)) om rätt att få en avvikande mening antecknad gäller inte hos nämnden. Förordning ([1986:1094](https://selex.se/eli/sfs/1986/1094)).

### 8 §

Nämndens ordförande får fordra in förklaringar, upplysningar eller yttranden i ärenden hos nämnden samt pröva frågor om utlämnande av allmänna handlingar och frågor som uppkommer med anledning av överklagande av nämndens beslut i sådana frågor. Ordföranden får också besluta att någon som är anställd hos domstolsverket får vidta sådana åtgärder. Förordning ([1986:1094](https://selex.se/eli/sfs/1986/1094)).

### 9 §

Nämnden sammanträder i Jönköping.