---
beteckning: 1979:126
rubrik: Förordning om kriskoppling
departement: Bostadsdepartementet
utfardad_datum: 1979-03-29
publicerad_datum: 2008-10-10
forarbeten: "Jfr prop. 1978/79:79, CU 1978/79:20, rskr 1978/79:192"
pdf_url: https://svenskforfattningssamling.se/sites/default/files/sfs/1979-03/SFS1979-126.pdf
andringsforfattningar:
  - beteckning: "1987:169"
    rubrik: "Förordning (1987:169) om upphävande av förordningen (1979:126) om kriskoppling"
    ikraft_datum: 1987-07-01
    anteckningar: upph.
---

# Förordning (1979:126) om kriskoppling

## 1 §

Byggnadsnämnden utövar tillsyn över efterlevnaden av lagen ([1976:296](https://selex.se/eli/sfs/1976/296)) om kriskoppling och de föreskrifter som har meddelats med stöd av lagen.

## 2 §

Byggnadsnämnden får medge undantag från kravet på regleringsanordning i [1 §](#1) lagen ([1976:296](https://selex.se/eli/sfs/1976/296)) om kriskoppling, om kostnaden för ensådan anordning är oskäligt hög med hänsyn till byggnadens återstående användningstid eller om det på grund av varmvattensystemets konstruktion inte kan krävas att sådan regleringsanordning skall installeras.

Byggnadsnämnden får också medge undantag från detta krav för en viss tid, om regleringsanordningen lämpligen bör installeras i samband med någon annan förestående åtgärd som rör fastighetens uppvärmningsanordning. En sådan åtgärd kan till exempel bestå i att fastigheten skall anslutas till en fjärrvärmeanläggning eller att fastighetens rörinstallationer skall ändras eller kompletteras.

## 3 §

Föreskrifter om konstruktion och utförande av sådana regleringsanordningar som avses i [1 §](#1) lagen ([1976:296](https://selex.se/eli/sfs/1976/296)) om kriskoppling samt deytterligare föreskrifter som behövs för verkställigheten av lagen och denna förordning meddelas av statens planverk efter samråd med överstyrelsen för ekonomiskt försvar.

## 4 §

Byggnadsnämndens beslut enligt denna förordning får överklagas hos länsstyrelsen genom besvär.

Länsstyrelsens beslut får överklagas hos kammarrätten genom besvär.

Beslut av statens planverk enligt denna förordning får överklagas hos regeringen genom besvär.