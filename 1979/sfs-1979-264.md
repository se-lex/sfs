---
beteckning: 1979:264
rubrik: Förordning med instruktion för försvarets fastighetsnämnd
departement: Försvarsdepartementet
utfardad_datum: 1979-05-10
publicerad_datum: 2008-10-10
pdf_url: https://svenskforfattningssamling.se/sites/default/files/sfs/1979-05/SFS1979-264.pdf
andringsforfattningar:
  - beteckning: "1986:899"
    rubrik: "Förordning (1986:899) om ändring i förordningen (1979:264) med instruktion för försvarets fastighetsnämnd"
    ikraft_datum: 1987-01-01
    anteckningar: "ändr. 9, 10, 13, 15 §§"
  - beteckning: "1988:553"
    anteckningar: upph.
---

# Förordning (1979:264) med instruktion för försvarets fastighetsnämnd

## Uppgifter

### 1 §

Försvarets fastighetsnämnd har till uppgift att på uppdrag av regeringen utreda sådana frågor av större vikt som har samband med anskaffning, utnyttjande och avyttring av fast egendom för försvarsmaktens räkning.

### 2 §

Det åligger fastighetsnämnden särskilt att

innan större markområden förvärvas för försvarsändamål utreda förvärvets lämplighet från såväl militär som civil synpunkt,

avge förslag till hur större markområden och anläggningar skall användas, när de inte längre behövs för försvarsändamål,

när en kommun framställer önskemål om att förvärva mark eller anläggningar som används för försvarsändamål, utreda och avge förslag till vad som från såväl militär som civil synpunkt lämpligen kan avstås och, om det behövs med hänsyn till den civila markanvändningsplaneringen, i samråd med vederbörande statliga civila myndighet avge förslag till avstående av annan staten tillhörig mark än försvarsmaktens.

När det bedöms lämpligt bör fastighetsnämnden genom förhandling med kommuner och andra organ försöka nå fram till en principöverenskommelse som också kan innefatta prisfrågor.

### 3 §

Fastighetsnämnden skall varje år före den 1 september till regeringen avge förslag till anslagsframställning hos nästa års riksdag.

## Organisation

### 4 §

Fastighetsnämnden består av en ordförande och högst nio andra ledamöter.

Nämnden utser inom sig en vice ordförande.

### 5 §

Fastighetsnämnden utser inom sig ett arbetsutskott med minst två och högst fyra ledamöter. Nämnden utser en av ledamöterna att vara ordförande.

### 6 §

Fastighetsnämnden biträds av experter. Bland experterna skall finnas företrädare för försvarsdepartementet, lantbruksstyrelsen, skogsstyrelsen, överbefälhavaren och försvarsgrenscheferna, om företrädare för dessa inte ingår bland nämndens ledamöter.

Experterna skall biträda arbetsutskottet vid utredning och handläggning av ärenden samt på kallelse närvara vid nämndens sammanträden.

### 7 §

Hos fastighetsnämnden finns ett kansli som förestås av en chef.

Hos nämnden finns i övrigt personal i mån av behov och tillgång på me del.

I mån av behov och tillgång på medel får nämnden anlita utomstående för särskilda uppdrag.

## Ärendenas handläggning

### 8 §

Fastighetsnämnden sammanträder på kallelse av ordföranden.

Nämnden skall sammanträda i Stockholm, om det inte finns särskilda skäl för att den sammanträder på annan ort.

### 9 §

Fastighetsnämndens beslut fattas av nämnden i plenum, om inte annat följer av [10 §](#10).

Fastighetsnämnden är beslutför, när ordföranden eller vice ordföranden och minst fem andra ledamöter är närvarande. Förordning ([1986:899](https://selex.se/eli/sfs/1986/899)).

### 10 §

Arbetsutskottet skall med biträde av chefen för nämndens kansli bereda ärenden inför fastighetsnämndens sammanträden. Nämnden får överlämna åt arbetsutskottet att avgöra ärenden som inte är av större vikt eller av principiell betydelse. De beslut som arbetsutskottet fattar skall anmälas för nämnden i plenum.

När arbetsutskottet avgör ett ärende skall ordföranden och minst en av de andra ledamöterna närvara. Förordning ([1986:899](https://selex.se/eli/sfs/1986/899)).

### 11 §

Expert som är närvarande vid ett sammanträde har rätt att delta i överläggningarna.

### 12 §

Ärendena avgörs efter föredragning av chefen för kansliet eller en särskilt förordnad föredragande. Ordföranden får överta beredningen och föredragningen av ärenden. Chefen för kansliet har rätt att närvara när ärenden föredras av någon annan.

### 13 §

Vid sammanträdena skall föras protokoll. Förordning ([1986:899](https://selex.se/eli/sfs/1986/899)).

### 14 §

I skrivelser som fastighetsnämnden avger till regeringen eller chefen för ett departement skall anges vilka ledamöter som har deltagit i ärendets avgörande. Av skrivelsen skall framgå om det har förekommit någon skiljaktig mening i ärendet.

### 15 §

Fastighetsnämnden har rätt att av andra myndigheter erhålla de upplysningar och det biträde som behövs för dess verksamhet och som kan lämnas av myndigheterna.

Ordföranden i fastighetsnämnden, ordföranden i arbetsutskottet och chefen för kansliet får infordra förklaringar, upplysningar eller yttranden i ärenden hos nämnden samt pröva frågor om utlämnande av allmänna handlingar och överklagande av nämndens beslut. Förordning ([1986:899](https://selex.se/eli/sfs/1986/899)).

Tjänstetillsättning m.m.

### 16 §

Tjänsten som chef för kansliet tillsätts av regeringen efter anmälan av fastighetsnämndens ordförande.

Andra tjänster tillsätts av fastighetsnämnden.

### 17 §

Fastighetsnämndens ordförande och övriga ledamöter förordnas av regeringen för högst tre år.

Av ledamöterna utses en efter förslag av överbefälhavaren, en efter förslag av fortifikationsförvaltningen, en efter förslag av statens planverk och en efter förslag av statens naturvårdsverk.

### 18 §

Experterna förordnas av fastighetsnämnden.