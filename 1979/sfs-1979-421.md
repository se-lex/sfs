---
beteckning: 1979:421
rubrik: Förordning med instruktion för statens handikappråd
departement: Socialdepartementet
utfardad_datum: 1979-05-31
publicerad_datum: 2008-10-10
pdf_url: https://svenskforfattningssamling.se/sites/default/files/sfs/1979-05/SFS1979-421.pdf
andringsforfattningar:
  - beteckning: "1986:886"
    rubrik: "Förordning (1986:886) om ändring i förordningen (1979:421) med instruktion för statens handikappråd"
    ikraft_datum: 1987-01-01
    anteckningar: "upph. 10, 13 §§; ändr. 9 §"
  - beteckning: "1988:1094"
    anteckningar: upph.
---

# Förordning (1979:421) med instruktion för statens handikappråd

## Inledande bestämmelse

### 1 §

Allmänna verksstadgan ([1965:600](https://selex.se/eli/sfs/1965/600)) skall, med undantag av [3 §](#3) 1, tillämpas på statens handikappråd.

## Uppgifter

### 2 §

Rådet skall verka för förbättrade levnadsförhållanden för handikappade och i frågor som rör handikappade främja samarbetet mellan samhällets organ samt mellan dessa och handikapporganisationerna.

## Det åligger rådet särskilt att inom sitt verksamhetsområde

följa samhällets insatser för handikappade och verka för en samordning av dem,

verka för att samhällsorganen i sin verksamhet beaktar handikappfrågorna,

följa och främja forsknings- och utvecklingsarbetet på handikappområdet samt sprida kännedom om resultatet av sådant arbete,

stödja arbetet inom kommunala handikappråd och länshandikappråd,

bedriva upplysningsverksamhet i handikappfrågor.

### 3 §

Rådet handlägger ärenden om statsbidrag till handikapporganisationerna enligt riktlinjer som regeringen fastställer.

## Organisation

### 4 §

Rådet består av ordförande, vice ordförande och 16 andra ledamöter.

För ledamöterna utom ordföranden finns personliga ersättare.

Ledamöter och ersättare förordnas av regeringen för två år.

### 5 §

Inom rådet finns ett arbetsutskott. Utskottet består av ordföranden och vice ordföranden samt ytterligare två ledamöter, som rådet utser inom sig.

### 6 §

Rådet får i mån av behov tillsätta särskilda arbetsgrupper för avgränsade arbetsuppgifter.

### 7 §

Rådet har ett kansli. Det förestås av en chef.

I övrigt finns personal hos rådet enligt särskilda föreskrifter eller andra beslut som regeringen meddelar och annan personal i mån av behov och tillgång på medel.

I mån av behov och tillgång på medel får rådet anlita utomstående för särskilda uppdrag.

## Ärendenas handläggning

### 8 §

Ärendena avgörs av rådet i plenum.

I arbetsordning eller genom särskilda beslut får rådet överlämna åt arbetsutskottet, arbetsgrupp, ordföranden, chefen för kansliet eller annan tjänsteman att avgöra sådana ärenden som inte behöver prövas av rådet.

### 9 §

Rådet är beslutfört, när ordföranden och minst nio andra ledamöter är närvarande. Förordning ([1986:886](https://selex.se/eli/sfs/1986/886)).

### 11 §

Ärendena avgörs efter föredragning av chefen för kansliet eller av annan som har utsetts att föredra dem.

Ordföranden får överta beredning och föredragning av ärende.

### 12 §

Om ett ärende är så brådskande att rådet inte hinner sammanträda för att behandla det, avgörs ärendet genom meddelanden mellan ordföranden och minst nio andra ledamöter.

Kan ärendet inte lämpligen avgöras på detta sätt, får ordföranden besluta ensam i närvaro av den fördragande till vars uppgifter ärendet hör.

Beslut, som fattas enligt denna paragraf, skall anmälas vid nästa sammanträde med rådet.

### 14 §

Ordföranden, chefen för kansliet eller, efter beslut av rådet, annan tjänsteman hos rådet får infordra förklaring, upplysning eller yttrande i ärenden hos rådet.

Tjänstetillsättning m.m.

### 15 §

Tjänsten som chef för kansliet tillsätts av regeringen.

Övriga tjänster tillsätts och annan personal antas av rådet.

### 16 §

Besked enligt [37 §](#37) andra stycket anställningsförordningen ([1965:601](https://selex.se/eli/sfs/1965/601)) lämnas av rådet även i fråga om chefen för kansliet.