---
beteckning: 1979:96
rubrik: "Förordning om import av kaffe, m.m."
departement: Utrikesdepartementet
utfardad_datum: 1979-03-08
publicerad_datum: 2008-10-10
pdf_url: https://svenskforfattningssamling.se/sites/default/files/sfs/1979-03/SFS1979-96.pdf
andringsforfattningar:
  - beteckning: "1983:773"
    rubrik: "Förordning (1983:773) om ändring i förordningen (1979:96) om import av kaffe, m.m."
    ikraft_datum: 1983-10-01
    anteckningar: ändr. 1 §
  - beteckning: "1984:56"
    rubrik: "Förordning (1984:56) om ändring i förordningen (1979:96) om import av kaffe, m.m."
    ikraft_datum: 1984-04-01
    anteckningar: ändr. 2-7 §§; omtryck
  - beteckning: "1986:73"
    rubrik: "Förordning (1986:73) om ändring i förordningen (1979:96) om import av kaffe, m.m."
    ikraft_datum: 1986-02-26
    anteckningar: ändr. 6 §
  - beteckning: "1987:975"
    rubrik: "Förordning (1987:975) om ändring i förordningen (1979:96) om import av kaffe, m.m."
    ikraft_datum: 1987-12-01
    anteckningar: "nuvarande bil. betecknas bil. 1; ändr. 1, 3 §§; ny bil. 2"
  - beteckning: "1987:1142"
    anteckningar: upph.
---

# Förordning (1979:96) om import av kaffe, m.m.

#### 1 §

I denna förordning förstås med

kaffe, varor som anges i bilaga 1 till förordningen,

kaffeavtalet, det år 1983 i New York undertecknade internationella kaffeavtalet,

medlemsland, land som har anslutit sig till kaffeavtalet,

certifikat, ursprungscertifikat, reexportcertifikat eller liknande handling som har utfärdats i enlighet med kaffeavtalet. Förordning ([1987:975](https://selex.se/eli/sfs/1987/975)).

#### 2 §

När bestämmelser i kaffeavtalet om kvotering tillämpas får kaffe inte

1. införas till Sverige utan att det åtföljs av giltigt certifikat, om kaffet har sitt ursprung i ett medlemsland,

2. införas till Sverige utan importlicens utfärdad av statens jordbruksnämnd och giltigt certifikat, om kaffet har sitt ursprung i ett annat land än ett medlemsland,

3. reexporteras från Sverige utan giltigt certifikat, om kaffet har förtullats här.

Certifikat som avses i första stycket 2 och 3 utfärdas av de handelskammare som generaltullstyrelsen utser.

Om en handelskammare inte utfärdar certifikat, trots att behövliga handlingar visas upp, kan generaltullstyrelsen utfärda certifikatet. Förordning ([1984:56](https://selex.se/eli/sfs/1984/56)).

#### 3 §

Kvotering gäller från och med den 1 december 1987 tills vidare.

Licensgivningen för kaffe som har sitt ursprung i ett annat land än ett medlemsland skall begränsas till de nivåer som anges i bilaga 2. Förordning ([1987:975](https://selex.se/eli/sfs/1987/975)).

#### 4 §

Certifikat och importlicens som avses i [2 §](#2) första stycket behövs inte ifråga om kaffe i en sändning om högst 60 kilogram råkaffe eller motsvarande mängd kaffe i annan form. Inte heller behövs certifikat enligt [2 §](#2) första stycket 3 i fråga om mindre kvantiteter kaffe för direkt förbrukning på fartyg, flygplan eller andra transportmedel i internationell trafik. Förordning ([1984:56](https://selex.se/eli/sfs/1984/56)).

#### 5 §

Ytterligare bestämmelser om import finns i förordningen ([1984:53](https://selex.se/eli/sfs/1984/53)) om import- och exportreglering.

Befogenheten enligt [8 §](#8) förordningen om import- och exportreglering att begränsa den rätt till förfogande som anges i lagen ([1973:980](https://selex.se/eli/sfs/1973/980)) om transport, förvaring och förstöring av införselreglerade varor, m.m. skall i fråga om kaffe tillkomma generaltullstyrelsen. Förordning ([1984:56](https://selex.se/eli/sfs/1984/56)).

#### 6 §

När bestämmelserna i kaffeavtalet om kvotering inte tillämpas, skall tullmyndigheterna samla in och kontrollera certifikat avseende kaffe som förs in i Sverige, i de fall sådana certifikat företes. Förordning ([1986:73](https://selex.se/eli/sfs/1986/73)).

#### 7 §

Föreskrifter om verkställigheten av denna förordning i fråga om annat än importlicenser meddelas av generaltullstyrelsen. Om det behövs, skall generaltullstyrelsen före beslutet samråda med jordbruksnämnden. Förordning ([1984:56](https://selex.se/eli/sfs/1984/56)).

## Bilaga 2

### Tidsperiod                       Kvantitet råkaffe eller motsvarande mängd kaffe i annan form

den 1 december 1987--            240 säckar  60 den 30 september 1988            kilogram från och med den 1 oktober       240 säckar  60 1988 för år                      kilogram Förordning ([1987:975](https://selex.se/eli/sfs/1987/975)).