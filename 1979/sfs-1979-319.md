---
beteckning: 1979:319
rubrik: Förordning om statligt stöd till energiforskning
departement: Miljö- och energidepartementet
utfardad_datum: 1979-05-23
publicerad_datum: 2008-10-10
forarbeten: "Jfr prop. 1977/78:110, NU 1977/78:68, rskr 1977/78:341"
pdf_url: https://svenskforfattningssamling.se/sites/default/files/sfs/1979-05/SFS1979-319.pdf
andringsforfattningar:
  - beteckning: "1983:555"
    rubrik: "Förordning (1983:555) om ändring i förordningen (1979:319) om statligt stöd till energiforskning"
    ikraft_datum: 1983-07-01
    anteckningar: ändr. 2 §
  - beteckning: "1984:640"
    rubrik: "Förordning (1984:640) om ändring i förordningen (1979:319) om statligt stöd till energiforskning"
    ikraft_datum: 1984-07-01
    anteckningar: "ändr. 2, 7 §§"
  - beteckning: "1985:633"
    rubrik: "Förordning (1985:633) om ändring i förordningen (1979:319) om statligt stöd till energiforskning"
    ikraft_datum: 1985-07-01
    anteckningar: ändr. 1 §
  - beteckning: "1982:574"
    rubrik: "Förordning (1982:574) om ändring i förordningen (1979:319) om statligt stöd till energiforskning"
    anteckningar: ändr. 2 §
  - beteckning: "1987:819"
    anteckningar: upph.
---

# Förordning (1979:319) om statligt stöd till energiforskning

## Allmänna bestämmelser

### 1 §

För att främja forskning, utvecklingsarbete och uppfinnarverksamhet inom energiområdet lämnas stöd enligt denna förordning till den som bedriver eller ämnar bedriva sådan verksamhet.

Stödet utgår i mån av tillgång på medel inom ramen för det av riksdagen beslutade Huvudprogram Energiforskning. Förordningen gäller dock endast stöd som utgår inom de program inom huvudprogrammet för vilka programansvarigt organ har utsetts.

Vid stödgivningen skall hänsyn även tas till projektens betydelse för industriutvecklingen, varvid de industripolitiska effekterna av verksamheten skall beaktas såväl avseende en framtida industriell produktion som möjligheterna till export. Förordning ([1985:633](https://selex.se/eli/sfs/1985/633)).

Programansvariga organ m.m.

### 2 §

Frågor om stöd prövas av det organ som har programansvar för program eller delprogram inom Huvudprogram Energiforskning enligt följande:

## Program                                   Programansvarigt organ

Program 1.  energianvändning i in-        styrelsen för teknisk dustriella proceser           utveckling Delprogram Massa och papper Järn och stål Gemensamma energitekniker

Program 2.  Energianvändning för trans- porter och samfärdsel Delprogram Åtgärder i transportsystemet  Transportforsknings- beredningen Energianvändning i fordon     Styrelsen för teknisk utveckling

Program 3.  Energianvändning för          Statens råd för bygg- bebyggelse                    nadsforskning Delprogram Solvärmeteknik Värmepumpar Naturvärme Värmelagring Värmedistribution System- och genomförande- frågor

Program 4.  Energitillförsel Delprogram Skogsbränslen                 Statens energiverk Torvbränslen Energiodlingsbränslen Bränsleförädling Förbränningsanläggningar Vindenergi Elproduktionsteknik Fjärrvärme och värmeeffek- tivisering Teknikbevakning               Energiforsknings- nämnden

Program 5.  Övrig långsiktig forskning och grundforskning Delprogram Energirelaterad grundforsk-   Naturvetenskapliga ning                          forskningsrådet, Styrelsen för teknisk utveckling, Studsvik Energiteknik AB, Ny kärnteknik                 Energiforsknings- nämnden Allmänna energisystemstudier  Energiforsknings- nämnden

Beslut om stöd skall i vissa fall, enligt närmare föreskrifter av regeringen, underställas regeringen för godkännande. Förordning ([1984:640](https://selex.se/eli/sfs/1984/640)).

Stödformer m.m.

### 3 §

Stödet utgår som bidrag, anslag, uppdrag, beställning eller i annan med hänsyn till syftet med stödet lämplig form. Om stödet avser ett för låneformen lämpat ändamål, får det lämnas i form av lån.

### 4 §

Vid prövning av frågan om stöd skall utgå skall beaktas både de tekniska möjligheterna att genomföra arbetet med åsyftat resultat och möjligheterna att nyttiggöra resultatet.

Stöd får inte lämnas med större belopp än som behövs för att syftet med stödet skall nås.

## Allmänna stödvillkor

### 5 §

Stödet skall förenas med de villkor som behövs med hänsyn till ändamålet med stödet eller av annan anledning.

Om stödmedel skall användas för att inköpa utrustning av större omfattning eller för att uppföra anläggning, skall föreskrifter meddelas om vad som skall gälla i fråga om ägaransvar och ansvar för förvaltning av utrustningen eller anläggningen. Endast om särskilda skäl föreligger bör sådant ansvar utövas av programansvarigt organ. Särskilt bör beaktas att programansvarigt organ, sedan det arbete som avses med stödet har avslutats, inte bör äga eller förvalta sådan utrustning eller anläggning.

### 6 §

Som villkor för stöd skall, om ej annat följer av [7 §](#7), gälla att stödmottagaren samtycker till att resultatet får göras offentligt och allmänt tillgängligt.

### 7 §

Om eftergift av kravet på offentliggörande och tillgänglighet kan väntas underlätta att resultatet av ett projekt utnyttjas kommersiellt, får stöd till projektet ges utan villkor om offentliggörande och tillgänglighet. En förutsättning är dock att eftergiften kan väntas leda till att det energipolitiska utbytet för samhället påtagligt ökas eller tidigareläggs. Stödet skall då, om inte särskilda skäl föreligger, ges med förbehåll att den sökande själv bidrar med viss del av kostnaden. Vidare skall stödet då normalt ges med förbehåll att det jämte ränta, beräknad som för lån enligt [9 §](#9) andra stycket, skall återbetalas såvida inte uppgörelse om ersättning till stödgivaren i form av royalty eller annan löpande avgift träffats. Om så befinns lämpligt, främst i samband med upphandling av försöksanläggning, får återbetalningsskyldigheten begränsas till den del av stödet som avser utvecklingsarbete.

Återbetalningsskyldigheten skall efterges, om stödmottagaren visar att projektets resultat varken har gett eller kan väntas ge ekonomiskt utbyte för stödmottagaren av mer än begränsad omfattning. Som villkor för eftergift av skyldighet att återbetala stöd skall gälla att stödmottagaren inte motsätter sig att resultatet får göras offentligt och allmänt tillgängligt.

Bestämmelserna i denna paragraf gäller inte stöd som lämnas av transportforskningsberedningen eller statens råd för byggnadsforskning. Förordning ([1984:640](https://selex.se/eli/sfs/1984/640)).

### 8 §

Visar det sig att projekt till vilket har utgått stöd utan förbehåll om återbetalning enligt [7 §](#7) medför betydande ekonomiskt utbyte för stödmottagaren, kan denne åläggas att återbetala stödet jämte ränta beräknad som för lån enligt [9 §](#9) andra stycket. Detta gäller dock inte om annat har föreskrivits i beslutet om stöd.

## Särskilda bestämmelser om lån

### 9 §

Ett lån skall betalas åter inom viss tid enligt en plan som fastställs när lånet beviljas. Återbetalningsvillkoren skall bestämmas med hänsyn till syftet med lånet, låntagarens ekonomiska ställning och övriga ekonomiska omständigheter.

Ränta utgår från dagen för utbetalningen till låntagaren. Räntesatsen skall vara densamma som i allmänhet tillämpas för industrigarantilån med rörlig räntefot enligt förordningen ([1978:507](https://selex.se/eli/sfs/1978/507)) om industrigarantilån med tillägg som motsvarar avgift för sådant lån enligt [11 §](#11) andra stycket nämnda förordning. Om särskilda skäl föreligger får stödgivaren bestämma annan räntesats.

Återbetalning av stödmedel m.m.

### 10 §

Stödmedel får återkrävas om

1. medlen har utbetalats till följd av att stödmottagaren har lämnat oriktiga eller ofullständiga uppgifter eller förtigit något förhållande av betydelse för beslutet om stöd,

2. medlen har använts på ett sätt som uppenbarligen strider mot syftet med stödet eller

3. stödmottagaren i väsentlig mån åsidosätter någon bestämmelse eller något villkor som gäller för stödet.

### 11 §

Beslut som innebär att stödmedel helt eller delvis skall återbetalas får inte meddelas sedan tio år förflutit från det stödgivaren har erhållit redovisning av hela det arbete som stödet har avsett.

Tillsyn m.m.

### 12 §

Stödgivaren skall i behövlig omfattning följa verksamhet till vilken stöd har utgått och därvid utöva tillsyn över att gällande bestämmelser och villkor iakttas.

### 13 §

Den som utövar verksamhet till vilken stöd utgår enligt denna förordning skall, enligt närmare föreskrifter i beslutet om stöd, lämna redovisning för verksamheten och bereda den stödgivaren utser tillfälle att granska verksamheten samt därvid lämna de uppgifter om verksamheten som begärs.

### 14 §

Beslut i ärende om stöd enligt denna förordning får inte överklagas.

### 15 §

Ytterligare föreskrifter för verkställighet av denna förordning meddelas av de organ som har att pröva fråga om stöd såvitt avser deras ansvarsområde enligt [2 §](#2).