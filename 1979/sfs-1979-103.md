---
beteckning: 1979:103
rubrik: Lag om försöksverksamhet med användning av telefon vid rättegång
departement: Justitiedepartementet
utfardad_datum: 1979-03-15
publicerad_datum: 2007-08-22
utgar_datum: 1988-01-01
forarbeten: "Prop. 1978/79:88, JuU 1978/79:25, rskr 1978/79:189"
pdf_url: https://svenskforfattningssamling.se/sites/default/files/sfs/1979-03/SFS1979-103.pdf
andringsforfattningar:
  - beteckning: "1984:1015"
    rubrik: "Lag (1984:1015) om fortsatt giltighet av lagen (1979:103) om försöksverksamhet med användning av telefon vid rättegång"
    ikraft_datum: 1985-01-01
    anteckningar: forts. giltighet
  - beteckning: "1985:1048"
    rubrik: "Lag (1985:1048) om dels fortsatt giltig- het av lagen (1979:103) om försöksverksamhet med använd- ning av telefon vid rättegång, dels ändring i samma lag"
    ikraft_datum: 1986-01-01
    anteckningar: forts. giltighet; ändr. 1 §
  - beteckning: "1986:1044"
    rubrik: "Lag (1986:1044) om fortsatt giltighet av lagen (1979:103) om försöksverksamhet med an- vändning av telefon vid rättegång"
    ikraft_datum: 1987-01-01
    anteckningar: forts. giltighet
  - beteckning: "1982:1116"
    rubrik: "Lag (1982:1116) om dels fortsatt giltighet av lagen (1979:103) om försöksverksamhet med användning av telefon vid rättegång, dels ändring i samma lag"
    anteckningar: forts. giltighet; ändr. 1 §
  - beteckning: "1981:1292"
    rubrik: "Lag (1981:1292) om fortsatt giltighet av lagen (1979:103) om försöksverksamhet med an- vändning av telefon vid rättegång"
    anteckningar: forts. giltighet
  - beteckning: "1980:909"
    rubrik: "Lag (1980:909) om fortsatt giltighet av lagen (1979:103) om försöksverksamhet med användning av telefon vid rättegång"
    anteckningar: forts. giltighet
---

# Lag (1979:103) om försöksverksamhet med användning av telefon vid rättegång

## 1 §

Vid de allmänna domstolar som regeringen eller, efter regeringens bemyndigande, domstolsverket bestämmer får vid handläggning av mål försöksvis användas telefon i enlighet med vad som anges i denna lag. Lag ([1985:1048](https://selex.se/eli/sfs/1985/1048)).

## 2 §

Vid förhandling enligt [42 kap. 10, 12-14 § eller 20 § andra stycket rättegångsbalken](https://selex.se/eli/sfs/1942/740#kap42.10) eller [5 §](#5) lagen ([1974:8](https://selex.se/eli/sfs/1974/8)) om rättegången i tvistemål om mindre värden får part helt eller delvis utföra sin talan och höras per telefon, i den mån rätten finner det lämpligt och parterna samtycker till det. Detsamma gäller i fråga om huvudför handling i brottmål, vari anledning ej förekommer att ådöma annan brottspåföljd än böter.

## 3 §

Förhör med vittne eller sakkunnig får hållas per telefon, i den mån rätten finner det lämpligt samt parterna och den som skall höras samtycker till det. Detsamma gäller förhör i brottmål med målsägande som hörs i anledning av åklagarens talan.

## 4 §

Vid förhandling då telefon används får även annan åtgärd som står i nära samband med parts utförande av talan eller hörande av part, målsägande, vittne eller sakkunnig vidtas per telefon.

## 5 §

Under försöksverksamheten får kallelse till förhandling eller till förhör per telefon ske i den ordning rätten finner lämpligt. I kallelse till den som skall utföra sin talan eller höras per telefon får ej utsättas påföljd.

## 6 §

I fråga om rätt till ersättning och förskott på sådan ersättning vid medverkan i rättegång per telefon tillämpas vad som är föreskrivet om ersättning och förskott vid inställelse till förhandling.