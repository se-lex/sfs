---
beteckning: 1979:479
rubrik: Förordning med instruktion för delegationen för vetenskaplig och teknisk informationsförsörjning
departement: Utbildningsdepartementet
utfardad_datum: 1979-05-23
publicerad_datum: 2008-10-10
pdf_url: https://svenskforfattningssamling.se/sites/default/files/sfs/1979-05/SFS1979-479.pdf
andringsforfattningar:
  - beteckning: "1986:950"
    rubrik: "Förordning (1986:950) om ändring i förordningen (1979:479) med instruktion för delegationen för vetenskaplig och teknisk informationsförsörjning"
    ikraft_datum: 1987-01-01
    anteckningar: upph. 14 §; ändr. 10 §
  - beteckning: "1988:509"
    rubrik: "Förordning (1988:509) om upphävande av förordningen (1979:479) med instruktion för delegationen för vetenskaplig och teknisk informationsförsörjning"
    ikraft_datum: 1988-07-01
    anteckningar: upph.
---

# Förordning (1979:479) med instruktion för delegationen för vetenskaplig och teknisk informationsförsörjning

## Inledande bestämmelser

### 1 §

Allmänna verksstadgan ([1965:600](https://selex.se/eli/sfs/1965/600)) skall, med undantag av [3 §](#3) 1, tillämpas på delegationen för vetenskaplig och teknisk informationsförsörjning.

Med chefen förstås vid tillämpningen av [5 §](#5) allmänna verksstadgan ordföranden i styrelsen och i övrigt dess kanslichef.

## Uppgifter

### 2 §

Delegationen är central myndighet för frågor om övergripande planering och samordning av informationsförsörjningen för forskning och utvecklingsarbete eller liknande verksamhet.

### 3 §

Det åligger delegationen särskilt att på sitt område

1. utarbeta långsiktiga planer och föreslå riktlinjer för den vetenskapliga och tekniska informationsförsörjningen  i landet,

2. verka för samordning mellan myndigheter och andra organ och för ett rationellt utnyttjande av befintliga resurser,

3. följa den tekniska utvecklingen,

4. planera, initiera och vid behov själv eller gemensamt med andra organ stödja forskning och utvecklingsarbete,

5. främja och, där behov föreligger, ta initiativ till utbildning, särskilt fortbildning och vidareutbildning,

6. hos regeringen eller hos berörda myndigheter föreslå de åtgärder som delegationen bedömer som lämpliga,

7. yttra sig över frågor som har betydelse för den vetenskapliga och tekniska informationsförsörjningen,

8. främja internationellt samarbete och därvid samverka med utländska institutioner och internationella organisationer,

9. lämna råd och upplysningar till myndigheter och andra organ,

10. informera om frågor rörande den vetenskapliga och tekniska informationsförsörjningen.

### 4 §

Delegationen skall fortlöpande och i lämpliga former samverka och samråda med myndigheter och organ som har uppgifter inom den vetenskapliga och tekniska informationsförsörjningen.

## Organisation

### 5 §

Delegationen leds av en styrelse som består av en ordförande och högst elva andra ledamöter som utses av regeringen.

Styrelsen utser inom sig en vice ordförande.

### 6 §

Inom delegationen finns rådgivande och beredande nämnder med särskilda ansvarsområden. Styrelsen beslutar om inrättande eller avskaffande av nämnderna liksom om nämndernas uppgifter.

En nämnd består av en ordförande och högst elva andra ledamöter som utses av delegationens styrelse. Nämnden utser inom sig en vice ordförande.

Delegationen får i övrigt i mån av behov och tillgång på medel tillsätta arbetsgrupper för tidsbegränsade uppgifter.

### 7 §

Hos delegationen finns en kanslichef som är delegationens huvud sekreterare och chef för dess kansli.

### 8 §

Hos delegationen finns i övrigt personal enligt särskilda föreskrifter eller andra beslut som regeringen meddelar samt annan personal i mån av behov och tillgång på medel.

I mån av behov och tillgång på medel får delegationen anlita utomstående för särskilda uppdrag.

## Ärendenas handläggning

### 9 §

Ärenden som ankommer på delegationen avgörs av styrelsen.

### 10 §

Styrelsen är beslutför när ordföranden eller vice ordföranden och minst hälften av övriga ledamöter är närvarande.

När ett ärende av större vikt handläggs, bör om möjligt samtliga ledamöter närvara. Förordning ([1986:950](https://selex.se/eli/sfs/1986/950)).

### 11 §

Om ett ärende är så brådskande att styrelsen inte hinner sammanträda för att avgöra det, avgörs det genom meddelanden mellan ordföranden och minst hälften av övriga ledamöter. Kan ärendet inte lämpligen avgöras på detta sätt, får ordföranden besluta ensam i närvaro av föredraganden. De beslut som fattas enligt denna paragraf skall anmälas vid nästa sammanträde med styrelsen.

### 12 §

I arbetsordningen eller genom särskilt beslut får styrelsen överlämna åt ordföranden, åt sådan nämnd som avses i [6 §](#6) eller åt kanslichefen eller annan tjänsteman att avgöra ett ärende eller en grupp av ärenden som inte är av sådan beskaffenhet att prövningen bör ankomma på styrelsen.

Styrelsen skall dock alltid avgöra

1. viktigare frågor om initiativ, planläggning, organisation och genomförande av åtgärder inom delegationens  ansvarsområde,

2. viktigare författningsfrågor,

3. inrättande av sådan nämnd som avses i [6 §](#6) första stycket  och andra viktigare frågor om intern organisation, arbetsordning och tjänsteföreskrifter,

4. frågor om förslag till anslagsframställning hos  riksdagen och andra frågor av större ekonomisk betydelse,

5. frågor om skiljande från tjänst eller uppdrag eller om disciplinansvar, åtalsanmälan, avstängning eller läkarundersökning.

### 13 §

Ärendena avgörs efter föredragning som ankommer på kanslichefen eller på en särskilt förordnad föredragande.

Ordföranden får överta beredning och föredragning av ett ärende.

Ärenden som överlämnats enligt [12 §](#12) första stycket får avgöras utan föredragning.

### 15 §

Ordföranden, kanslichefen eller, efter beslut av ordföranden, en annan tjänsteman får infordra förklaring, upplysning eller yttrande i ärenden hos delegationen.

Tjänstetillsättning m.m.

### 16 §

Ordföranden och övriga ledamöter i styrelsen utses för högst tre år.

Ordföranden och övriga ledamöter i sådan nämnd som avses i  [6 §](#6) första stycket utses för högst tre år.

Ledamöterna i styrelsen eller i en nämnd får normalt inte utses för mer än två mandatperioder i följd.

### 17 §

Tjänsten som kanslichef tillsätts av regeringen efter anmälan av styrelsens ordförande.

Övriga tjänster tillsätts och annan personal antas av delegationen.

## Övriga bestämmelser

### 18 §

Delegationen skall meddela föreskrifter i fråga om de medel som beviljas av delegationen. Föreskrifterna skall uppta bestämmelser om villkoren för disposition och redovisning av bidragen samt om skyldighet för bidragsmottagarna att till delegationen lämna redogörelser för den verksamhet till vilken bidrag utgår.

Styrelsen kan besluta att ett bidrag som delegationen har beviljat inte längre skall utgå om den verksamhet som anslaget avser inte uppfyller de krav som bör ställas.

### 19 §

Mot beslutet i ett ärende om stöd till forskning och utveckling får talan inte föras.

### 20 §

Besked enligt [37 §](#37) andra stycket anställningsförordningen ([1965:601](https://selex.se/eli/sfs/1965/601)) lämnas i fråga om kanslichefen av styrelsen.