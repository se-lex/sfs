---
beteckning: 1979:785
rubrik: Förordning om yrkestrafikregister
departement: Näringsdepartementet
utfardad_datum: 1979-09-13
publicerad_datum: 2008-10-10
pdf_url: https://svenskforfattningssamling.se/sites/default/files/sfs/1979-09/SFS1979-785.pdf
andringsforfattningar:
  - beteckning: "1988:1506"
    rubrik: "Förordning (1988:1506) om ändring i förordningen (1979:785) om yrkestrafikregister"
    ikraft_datum: 1989-01-01
    anteckningar: "upph. 5, 7, 9 §§; ändr. 1, 3 §§"
  - beteckning: "1991:1721"
    rubrik: "Förordning (1991:1721) om ändring i förordningen (1979:785) om yrkestrafikregister"
    ikraft_datum: 1992-01-01
    anteckningar: "ändr. 1, 4, 10 §§"
  - beteckning: "1992:1393"
    rubrik: "Förordning (1992:1393) om ändring i förordningen (1979:785) om yrkestrafikregister"
    ikraft_datum: 1993-01-01
    anteckningar: "ändr. 2, 4, 10 §§"
  - beteckning: "1993:1640"
    rubrik: "Förordning (1993:1640) om ändring i förordningen (1979:785) om yrkestrafikregister"
    ikraft_datum: 1994-01-01
    anteckningar: "ändr. 1, 3, 4 §§"
  - beteckning: "1994:906"
    rubrik: "Förordning (1994:906) om ändring i förordningen (1979:785) om yrkestrafikregister"
    ikraft_datum: 1994-07-01
    anteckningar: ändr. 1 §
  - beteckning: "1998:787"
    rubrik: "Förordning (1998:787) om ändring i förordningen (1979:785) om yrkestrafikregister"
    ikraft_datum: 1998-10-01
    anteckningar: "ändr. 1, 3, 4, 6, 8 §§"
  - beteckning: "2001:650"
    anteckningar: upph.
  - beteckning: "1994:1114"
    anteckningar: "ikrafttr. av 1994:906"
---

# Förordning (1979:785) om yrkestrafikregister

### 1 §

Denna förordning gäller registrering av tillståndsinnehav enligt yrkestrafiklagen ([1998:490](https://selex.se/eli/sfs/1998/490)), lagen ([1998:492](https://selex.se/eli/sfs/1998/492)) om biluthyrning och förordningen ([1998:786](https://selex.se/eli/sfs/1998/786)) om behöriga myndigheter m.m. i fråga om internationella transporter inom Europeiska ekonomiska samarbetsområdet (EES) i ett för landet gemensamt register (yrkestrafikregistret). Förordning ([1998:787](https://selex.se/eli/sfs/1998/787)).

### 2 §

Yrkestrafikregistret förs av Vägverket genom automatisk databehandling.

Vägverket är central registreringsmyndighet. Länsstyrelserna är regionala registreringsmyndigheter. Förordning ([1992:1393](https://selex.se/eli/sfs/1992/1393)).

### 3 §

I yrkestrafikregistret förs in uppgifter om

tillståndshavaren, den myndighet som har meddelat tillståndet,

slag av tillstånd.

Vidare antecknas i förekommande fall uppgift om den eller dem som har ansvaret för trafikutövningen eller uthyrningsverksamheten och övriga prövade som avses i [2 kap. 6, 7 och 15 §§ yrkestrafiklagen](https://selex.se/eli/sfs/1998/490#kap2.6) ([1998:490](https://selex.se/eli/sfs/1998/490)) eller i 8-[10 §](#10)§ lagen ([1998:492](https://selex.se/eli/sfs/1998/492)) om biluthyrning,

villkor och begränsningar i tillståndet,

varning,

återkallelse eller annat upphörande av tillståndet. Förordning ([1998:787](https://selex.se/eli/sfs/1998/787)).

### 4 §

Den länsstyrelse som är prövningsmyndighet svarar för att det i yrkestrafikregistret förs in uppgifter om trafiktillstånd och tillstånd till biluthyrning.

Vägverket svarar för att åtgärder som har vidtagits av verket förs in i registret.  Förordning ([1998:787](https://selex.se/eli/sfs/1998/787)).

### 6 §

Utdrag ur yrkestrafikregistret får innehålla de uppgifter som enligt [3 §](#3) förs in i registret. Ett sådant utdrag begärs hos prövningsmyndigheten. Förordning ([1998:787](https://selex.se/eli/sfs/1998/787)).

### 8 §

Sedan fem år har förflutit från det att ett tillstånd har upphört att gälla skall uppgifterna om tillståndet gallras ut. Förordning ([1998:787](https://selex.se/eli/sfs/1998/787)).

### 10 §

Föreskrifter i de frågor som avses i denna förordning beslutas av Vägverket efter samråd med länsstyrelserna. Förordning ([1992:1393](https://selex.se/eli/sfs/1992/1393)).

## Övergångsbestämmelser

[1988:1506](https://selex.se/eli/sfs/1988/1506)

Denna förordning träder i kraft den 1 januari 1989.

I fråga om taxitrafik gäller till utgången av juni 1990, utöver vad som föreskrivs i den nya förordningen, att anteckning om antal fordon och trafikområde i förekommande fall skall ske i yrkestrafikregistret.