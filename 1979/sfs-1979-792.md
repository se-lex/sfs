---
beteckning: 1979:792
rubrik: Förordning om statligt stöd till skogsbruket
departement: Jordbruksdepartementet
utfardad_datum: 1979-09-06
publicerad_datum: 2008-10-10
forarbeten: "Jfr prop. 1978/79:110, JoU 1978/79:30, rskr 1978/79:387"
pdf_url: https://svenskforfattningssamling.se/sites/default/files/sfs/1979-09/SFS1979-792.pdf
andringsforfattningar:
  - beteckning: "1983:431"
    rubrik: "Förordning (1983:431) om ändring i förordningen (1979:792) om statligt stöd till skogsbruket"
    ikraft_datum: 1983-07-01
    anteckningar: "upph. 5, 10 a, 21, 22 §§; ändr. 1, 7-10, 26 §§; omtryck"
  - beteckning: "1985:179"
    rubrik: "Förordning (1985:179) om ändring i förordningen (1979:792) om statligt stöd till skogsbruket"
    ikraft_datum: 1985-07-01
    anteckningar: "ändr. 9, 12 §§"
  - beteckning: "1987:301"
    rubrik: "Förordning (1987:301) om ändring i förordningen (1979:792) om statligt stöd till skogsbruket"
    ikraft_datum: 1987-07-01
    anteckningar: "ändr. 8, 36 §§"
  - beteckning: "1988:514"
    rubrik: "Förordning (1988:514) om ändring i förordningen (1979:792) om statligt stöd till skogsbruket"
    ikraft_datum: 1988-07-01
    anteckningar: ändr. 8 §
  - beteckning: "1988:1000"
    rubrik: "Förordning (1988:1000) om ändring i förordningen (1979:792) om statligt stöd till skogsbruket"
    ikraft_datum: 1988-11-01
    anteckningar: "upph. 6, 24-27, 29-34 §§; ändr. 7, 15, 19, 28 §§; ny 35 a §; omtryck"
  - beteckning: "1989:284"
    rubrik: "Förordning (1989:284) om ändring i förordningen (1979:792) om statligt stöd till skogsbruket"
    ikraft_datum: 1989-07-01
    anteckningar: ändr. 8 §
  - beteckning: "1990:477"
    rubrik: "Förordning (1990:477) om ändring i förordningen (1979:792) om statligt stöd till skogsbruket"
    ikraft_datum: 1990-07-01
    anteckningar: "ändr. 8, 36 §§"
  - beteckning: "1991:584"
    rubrik: "Förordning (1991:584) om ändring i förordningen (1979:792) om statligt stöd till skogsbruket"
    ikraft_datum: 1991-07-01
    anteckningar: "ändr. 1, 8, 9, 10 §§; rubr. närmast före 8 § sätts närmast före 9 §; ny rubr. närmast före 8 §"
  - beteckning: "1992:283"
    rubrik: "Förordning (1992:283) om ändring i förordningen (1979:792) om statligt stöd till skogsbruket"
    ikraft_datum: 1992-07-01
    anteckningar: "upph. 16, 17, 18, 19, 20, 22 a §§; ändr. 1, 28, 35 §§"
  - beteckning: "1982:961"
    rubrik: "Förordning (1982:961) om ändring i förordningen (1979:792) om statligt stöd till skogsbruket"
    anteckningar: ändr. 4 §
  - beteckning: "1981:1083"
    rubrik: "Förordning (1981:1083) om ändring i förordningen(1979:792) om statligt stöd till skogsbruket"
    anteckningar: ändr. 8 §
  - beteckning: "1981:374"
    rubrik: "Förordning (1981:374) om ändring i förordningen (1979:792) om statligt stöd till skogsbruket"
    anteckningar: "ändr. 1, 8, 23, 35 §§; nya 10 a, 22 a §§, rubr. närmast före 22 a §"
  - beteckning: "1993:555"
    anteckningar: upph.
---

# Förordning (1979:792) om statligt stöd till skogsbruket

## Inledande bestämmelser

### 1 §

Statligt stöd får lämnas enligt denna förordning till

1. natur- och kulturvårdsåtgärder,

2. skogsvårdsåtgärder, och

3. åtgärder vid skada på skog. Förordning ([1992:283](https://selex.se/eli/sfs/1992/283)).

### 2 §

Stödet lämnas i form av statsbidrag och statlig garanti för lån (lånegaranti).

### 3 §

Stödet lämnas dels som ett allmänt stöd i hela landet, dels som ett regionalt stöd inom ett skogligt stödområde.

### 4 §

Det skogliga stödområdet indelas i en inre och en yttre zon. Den inre zonen omfattar följande kommuner och delar av kommuner:

## Norrbottens län

Arjeplogs, Arvidsjaurs, Gällivare, Jokkmokks, Kiruna, Pajala, Överkalix och Övertorneå kommuner.

## Västerbottens län

Dorotea, Lycksele, Malå, Sorsele, Storumans, Vilhelmina och Åsele kommuner.

## Jämtlands län

Bergs, Krokoms, Strömsunds, Åre och Östersunds kommuner samt Hede, Lillhärdals, Linsells, Ljusnedals, Svegs, Tännäs, Vemdalens och Älvros församlingar i Härjedalens kommun.

## Kopparbergs län

Lima och Transtrands församlingar i Malungs kommun och Idre och Särna församlingar i Älvdalens kommun.

Den yttre zonen omfattar följande kommuner och delar av kommuner:

## Norrbottens län

Bodens, Haparanda, Kalix, Luleå, Piteå och Älvsbyns kommuner.

## Västerbottens län

Bjurholms, Nordmalings, Norsjö, Robertsfors, Skellefteå, Umeå, Vindelns och Vännäs kommuner.

## Västernorrlands län

Edsele, Helgums, Junsele, Ramsele, Resele och Ådals-Lidens församlingar i Sollefteå kommun, Borgsjö och Haverö församlingar i Ånge kommun och Anundsjö, Björna, Gideå, Mo, Sidensjö, Skorpeds och Trehörningsjö församlingar i Örnsköldsviks kommun.

## Jämtlands län

Bräcke och Ragunda kommuner samt Ytterhogdals, Ängersjö och Överhogdals församlingar i Härjedalens kommun.

## Gävleborgs län

Ljusdals kommun.

## Kopparbergs län

Mora och Orsa kommuner samt Malungs församling i Malungs kommun, Ore församling i Rättviks kommun, Järna och Äppelbo församlingar i Vansbro kommun och Älvdalens församling i Älvdalens kommun.

## Värmlands län

Torsby kommun.

## Gotlands län

Gotlands kommun.

### 7 §

Vid prövningen av frågor om stöd skall hänsyn tas till naturvårdens och andra allmänna intressen. Förordning ([1988:1000](https://selex.se/eli/sfs/1988/1000)).

## Natur- och kulturvårdsåtgärder

### 8 §

Statsbidrag får lämnas i hela landet till sådana natur- och kulturvårdsåtgärder som går utöver skogsvårdslagens krav samt till skogsodling med annan lövskog än ädellövskog på mark som tagits ur jordbruksproduktion före år 1986.

Bidrag lämnas med högst ett belopp som motsvarar 70 procent av den godkända kostnaden för åtgärden. Förordning ([1991:584](https://selex.se/eli/sfs/1991/584)).

### 9 §

Inom det skogliga stödområdet får statsbidrag lämnas till fullständiga återväxtåtgärder, om sådana åtgärder blivit avsevärt försenade eller av andra skäl än torka, frost, svamp, sork- eller insektsangrepp inte gett ett tillfredsställande resultat.

Bidrag lämnas inom den inre zonen av stödområdet med högst ett belopp som motsvarar 50 procent av den godkända kostnaden för åtgärden och inom den yttre zonen med högst 30 procent av denna kostnad. I områden inom den yttre zonen med produktionsförutsättningar som motsvarar den inre zonens, får bidrag lämnas enligt vad som gäller för den inre zonen. Förordning ([1991:584](https://selex.se/eli/sfs/1991/584)).

### 10 §

Inom den inre zonen av det skogliga stödområdet får statsbidrag dessutom lämnas till fullständiga återväxtåtgärder i områden där slutavverkning av normala bestånd inte kan väntas ge ett överskott som täcker kostnaderna för återväxtåtgärderna.

Bidraget lämnas med högst ett belopp som motsvarar 50 procent av den godkända kostnaden för åtgärderna. Såvitt avser de delar av stödområdets inre zon som har förklarats svårföryngrade får bidraget till fysiska personer, dödsbon och familjestiftelser lämnas med högst ett belopp som motsvarar 90 procent av den godkända kostnaden för åtgärderna.

Ansökan om bidrag skall göras samtidigt med ansökan om tillstånd till eller anmälan om slutavverkning. Förordning ([1991:584](https://selex.se/eli/sfs/1991/584)).

## Åtgärder vid skada på skog

### 11 §

Statsbidrag får lämnas till sådana åtgärder för bekämpning av insekter som föreskrivs av skogsstyrelsen med stöd av [20 §](#20) 1 skogsvårdsförordningen ([1979:791](https://selex.se/eli/sfs/1979/791)).

Regeringen meddelar närmare föreskrifter om sådant bidrag med hänsyn till de bekämpningsåtgärder som behövs.

### 12 §

Statsbidrag lämnas inom det skogliga stödområdet till om- eller hjälpplantering av skogskulturer som har skadats av kaniner.

Bidrag lämnas med högst ett belopp som motsvarar 70 procent av den godkända kostnaden för den första om- eller hjälpplanteringen och med högst 90 procent av den godkända kostnaden för den ytterligare omplantering som kan krävas. Förordning ([1985:179](https://selex.se/eli/sfs/1985/179)).

### 13 §

Lånegaranti lämnas i hela landet för att underlätta finansieringen av en snabb upparbetning av skog samt av transport, lagring och virkesskydd vid skada på skog genom storm, snö eller is eller genom angrepp av insekter eller svampar.

### 14 §

Lånegaranti lämnas endast under förutsättning att

1. skadan på skogen är betydande,

2. svårigheter föreligger att avsätta virket,

3. sökanden har ett stort behov av kredit,

4. i fråga om lagring, virket fortfarande ägs av skogsägaren.

### 15 §

Lånegarantin får beräknas på ett belopp som högst motsvarar den godkända kostnaden för upparbetning och terrängtransport samt lagring, virkesskydd och därmed sammanhängande transporter. Förordning ([1988:1000](https://selex.se/eli/sfs/1988/1000)).

## Byggande av skogsvägar

## Särskilda bestämmelser om statsbidrag

### 23 §

I beslut genom vilket bidrag beviljas skall sökanden åläggas att

1. inom viss tid utföra det arbete som avses med bidraget,

2. underkasta sig den kontroll i fråga om arbetets utförande som bidragsmyndigheten föreskriver,

3. iaktta de villkor och föreskrifter i övrigt som bidragsmyndigheten bestämmer.

## Övergångsbestämmelser

[1983:431](https://selex.se/eli/sfs/1983/431)

Denna förordning träder i kraft den 1 juli 1983.

Äldre bestämmelser gäller i fråga om statligt stöd som har beviljats före den 1 juli 1983.

[1985:179](https://selex.se/eli/sfs/1985/179)

Denna förordning träder i kraft den 1 juli 1985.

Äldre bestämmelser gäller

1. i fråga om statligt stöd som har beviljats före ikraftträdandet,

2. i fråga om skador på grund av torka, frost, svamp-, sork- eller insektsangrepp som inträffat före ikraftträdandet och beträffande vilka ansökan om statsbidrag har gjorts före den 1 juli 1986. ----

[1987:301](https://selex.se/eli/sfs/1987/301)

Denna förordning träder i kraft den 1 juli 1987. I fråga om överklagande av beslut som har meddelats före ikraftträdandet gäller äldre bestämmelser.

[1988:1000](https://selex.se/eli/sfs/1988/1000)

1. Denna förordning träder i kraft den 1 november 1988.

2. Äldre bestämmelser skall fortfarande gälla för stöd som har beviljats före ikraftträdandet. Dock skall vad som sägs i [35 a §](#35a) om rätten att efterge statens rätt samt [20 §](#20) förordningen ([1988:764](https://selex.se/eli/sfs/1988/764)) om statligt stöd till näringslivet gälla även för sådant stöd.

[1989:284](https://selex.se/eli/sfs/1989/284)

Denna förordning träder i kraft den 1 juli 1989. Äldre bestämmelser skall fortfarande gälla för stöd som har beviljats före ikraftträdandet.

[1990:477](https://selex.se/eli/sfs/1990/477)

Denna förordning träder i kraft den 1 juli 1990. För stöd som har beviljats och beslut som har meddelats före ikraftträdandet gäller förordningen i dess äldre lydelse.

[1991:584](https://selex.se/eli/sfs/1991/584)

Denna förordning träder i kraft den 1 juli 1991. I fråga om stöd som har beviljats före ikraftträdandet gäller äldre föreskrifter.

Bestämmelsen i [10 §](#10) tredje stycket gäller inte om slutavverkningen har påbörjats före den 1 juli 1991.

[1992:283](https://selex.se/eli/sfs/1992/283)

Denna förordning träder i kraft den 1 juli 1992.

Äldre bestämmelser gäller i fråga om stöd som har beviljats före ikraftträdandet.