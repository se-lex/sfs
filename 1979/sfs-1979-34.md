---
beteckning: 1979:34
rubrik: Förordning med instruktion för delegationen för samordning av havsresursverksamheten
departement: Industridepartementet
utfardad_datum: 1979-01-18
publicerad_datum: 2008-10-10
pdf_url: https://svenskforfattningssamling.se/sites/default/files/sfs/1979-01/SFS1979-34.pdf
andringsforfattningar:
  - beteckning: "1984:612"
    rubrik: "Förordning (1984:612) om ändring i förordningen (1979:34) med instruktion för delegationen för samordning av havsresursverksamheten"
    ikraft_datum: 1984-07-01
    anteckningar: upph. 3 §
  - beteckning: "1986:815"
    rubrik: "Förordning (1986:815) om ändring i förordningen (1979:34) med instruktion för delegationen för samordning av havsresursverksamheten"
    ikraft_datum: 1987-01-01
    anteckningar: "ändr. 10, 13 §§"
  - beteckning: "1987:546"
    rubrik: "Förordning (1987:546) om ändring i förordningen (1979:34) med instruktion för delegationen för samordning av havsresursverksamheten"
    ikraft_datum: 1987-07-01
    anteckningar: ändr. 7 §
  - beteckning: "1988:371"
    anteckningar: upph.
  - beteckning: "1981:593"
    rubrik: "Förordning (1981:593) om ändring i förordningen (1979:34) med instruktion för delegationen för samordning av havsresursverksamheten"
    anteckningar: ändr. 7-10 §§
---

# Förordning (1979:34) med instruktion för delegationen för samordning av havsresursverksamheten

Uppgifter m.m.

### 1 §

Delegationen för samordning av havsresursverksamheten skall verka för samordning av svensk verksamhet, som innefattar utnyttjande, skydd eller utforskande av havet eller som annars har anknytning till havet. Delegationen skall också verka för att havsresursverksamhet såväl vid myndigheter och organisationer som inom svenskt näringsliv främjas och stöds.

Det åligger därvid delegationen att hålla sig väl underrättad om samhällets och enskildas havsanknutna aktiviteter i Sverige samt att fortlöpande följa den internationella havsresursverksamheten.

### 2 §

Det åligger delegationen särskilt att

1. för regeringen lägga fram ett med beaktande av den fysiska planeringen och i samverkan med berörda intressenter upprättat förslag till övergripande program för svensk havsresursverksamhet och, när sådant program föreligger, fortlöpande föreslå de ändringar i programmet som delegationen finner påkallade,

2. lämna underlag för regeringens och myndigheternas ställningstaganden i frågor som rör utnyttjande eller skydd av havet,

3. med beaktande av miljövårdens krav verka för en långsiktig hushållning med Sveriges naturresurser till lands och havs,

4. verka för samordning av havsanknuten forskning och utveckling, sammanställa och tillhandahålla information om planerade och pågående projekt samt verka för att forsknings- och utvecklingsresultat kommer till nytta,

5. insamla och sammanställa information om befintlig teknisk utrustning för havsresursändamål samt med beaktande av praktiska behov förmedla denna information,

6. verka för internationellt samarbete på havsresursområdet.

### 4 §

Delegationen skall på begäran tillhandagå myndigheter, organisationer och svenskt näringsliv med de upplysningar och det biträde som den kan lämna. Av andra myndigheter har den rätt att för sin verksamhet få de upplysningar och det biträde som kan lämnas av myndigheterna.

### 5 §

Delegationen skall hos regeringen föreslå de författningsändringar eller andra åtgärder avseende havsresursverksamhet som den anser påkallade eller i övrigt lämpliga.

### 6 §

Delegationen skall varje år före den 1 september till regeringen avge förslag till anslagsframställning för nästa budgetår hos riksdagen.

## Organisation

### 7 §

Delegationen består av en ordförande, en vice ordförande och högst fjorton andra ledamöter, som förordnas av regeringen för högst tre år. För ledamöterna finns personliga ersättare, som förordnas av regeringen för högst tre år. Förordning ([1987:546](https://selex.se/eli/sfs/1987/546)).

### 8 §

Hos delegationen finns ett kansli. Kansliet förestås av en kanslichef.

I kansliet finns i övrigt personal enligt särskilda föreskrifter eller andra beslut som regeringen meddelar samt annan personal i mån av behov och tillgång på medel.

Tjänst som kanslichef tillsätts av regeringen. Övriga  tjänster tillsätts av delegationen. Förordning ([1981:593](https://selex.se/eli/sfs/1981/593)).

### 9 §

För beredning av  frågor inom  delegationens verksamhetsområde kan delegationen inrätta arbetsgrupper. Förordning ([1981:593](https://selex.se/eli/sfs/1981/593)).

## Ärendenas handläggning

### 10 §

Delegationen är beslutför när minst hälften av ledamöterna, däribland ordföranden eller vice ordföranden, är närvarande. När ärenden av större vikt handläggs, skall om möjligt samtliga ledamöter närvara.

Delegationen får överlåta åt kanslichefen att avgöra ärende eller grupp av ärenden, som inte är av sådan beskaffenhet att prövningen bör ankomma på delegationen i plenum. Förordning ([1986:815](https://selex.se/eli/sfs/1986/815)).

### 11 §

Delegationen sammanträder så ofta ordföranden finner det behövligt eller när någon av delegationens övriga ledamöter eller kanslichefen begär det.

### 12 §

Ärendena avgörs efter föredragning som ankommer på särskilt förordnad föredragande. I arbetsordning eller genom särskilt beslut får medges att ärenden som handläggs enligt [10 §](#10) sista stycket avgörs utan föredragning.

### 13 §

Vid delegationens sammanträden förs protokoll. Protokollet justeras av ordföranden. Förordning ([1986:815](https://selex.se/eli/sfs/1986/815)).

## Övriga bestämmelser

### 14 §

Ordföranden skall tillse att delegationens arbete bedrivs i föreskriven ordning och med största möjliga skyndsamhet.

### 15 §

I skrivelse från delegationen till regeringen eller departementschef skall anges vem som fattat det beslut skrivelsen avser eller i övrigt närvarit vid den slutliga handläggningen av ärendet och vem som har varit föredragande. Har skiljaktig mening förekommit skall den anges i skrivelsen eller framgå av protokollsutdrag som bifogas.