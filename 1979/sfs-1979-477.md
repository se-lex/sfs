---
beteckning: 1979:477
rubrik: "Förordning om samråd i frågor om vetenskaplig och teknisk informationsförsörjning, m.m."
departement: Utbildningsdepartementet
utfardad_datum: 1979-05-23
publicerad_datum: 2008-10-10
pdf_url: https://svenskforfattningssamling.se/sites/default/files/sfs/1979-05/SFS1979-477.pdf
andringsforfattningar:
  - beteckning: "1988:508"
    rubrik: "Förordning (1988:508) om upphävande av förordningen (1979:477) om samråd i frågor om vetenskaplig och teknisk informationsförsörjning, m.m."
    ikraft_datum: 1988-07-01
    anteckningar: upph.
---

# Förordning (1979:477) om samråd i frågor om vetenskaplig och teknisk informationsförsörjning, m.m.

## 1 §

Statlig myndighet, annan statlig institution eller kommitté skall samråda med delegationen för vetenskaplig och teknisk informationsförsörjning i frågor som är av principiell karaktär eller av större omfattning och som gäller information och dokumentation till forskning och utvecklingsarbete och liknande verksamhet.

Samråd skall ske i fråga om beslut om

1. utvecklande och införande av nya informationssystem eller större ändringar i befintliga system,

2. forskning och utvecklingsarbete,

3. viktigare organisatoriska frågor,

4. andra frågor av principiell betydelse eller av större omfattning.

## 2 §

Samråd som avses i [1 §](#1) bör äga rum så tidigt som möjligt innan myndigheten beslutar om förslag till regeringen eller åtgärd som myndigheten själv avgör.