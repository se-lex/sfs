---
beteckning: "1910:103 s.1"
rubrik: "Förordning (1910:103 s.1) angående behörighet att kyrkobokföras i icke territoriell församling av svenska kyrkan"
departement: Finansdepartementet
utfardad_datum: 1910-09-30
pdf_url: https://svenskforfattningssamling.se/sites/default/files/sfs/1910-09/SFS1910-103.pdf
andringsforfattningar:
  - beteckning: "1967:498"
    anteckningar: "ändr. 1, 5, 6 §§"
  - beteckning: "1992:288"
    anteckningar: upph.
---

# Förordning (1910:103 s.1) angående behörighet att kyrkobokföras i icke territoriell församling av svenska kyrkan

§ 1 Icke territoriella församlingar af svenska kyrkan äro följande: kungl. hofförsamlingen, de militära församlingarna, finska församlingen i Stockholm samt tyska församlingarna i Stockholm och Göteborg.

Om kyrkobokföring i icke territoriell församling av svenska kyrkan gälla folkbokföringsförordningen och folkbokföringskungörelsen den 9 juni 1967 (nr 495), när annat ej följer av denna förordning. Kungörelse ([1967:498](https://selex.se/eli/sfs/1967/498)).

§ 2 I kungl. hofförsamlingen skola, med undantag för dem som enligt § 3 kyrkobokföras i militär församling, kyrkobokföras: 1) samtliga vid de kungl. och furstliga hof-, slotts- och stallstaterna tjänstgörande ämbets- och tjänstemän samt betjäning; 2) personer, som varit tjänstgörande vid någon af dessa stater och vid afskedstagandet hugnats med pension; 3) de under 1) och 2) upptagna församlingsmedlemmars hustrur, hemmavarande barn eller fosterbarn och tjänstfolk; samt 4) änkor efter under 1) och 2) upptagna medlemmar af församlingen jämte deras hemmavarande barn eller fosterbarn och tjänstfolk.

§ 3 I militär församling, där sådan är bildad, skola kyrkobokföras: 1) den vid vederbörande truppförband eller flottstation fast anställda personalen, dock att civilmilitär person, som tillika innehar annan ordinarie tjänst, icke må kyrkobokföras i militär församling; 2) personer, som varit sålunda anställda och vid afskedstagandet erhållit pension; 3) de under 1) och 2) upptagna församlingsmedlemmars hustrur, hemmavarande barn eller fosterbarn och tjänstfolk; samt 4) änkor efter under 1) och 2) upptagna medlemmar af militär församling jämte deras hemmavarande barn eller fosterbarn och tjänstfolk.

§ 4 I finska församlingen i Stockholm samt tyska församlingarna i Stockholm och Göteborg skola kyrkobokföras de, som enligt hvad därom är särskildt föreskrifvet äro medlemmar af dessa församlingar.

§ 5 Vad ovan är stadgat äger icke tillämpning å annan än den, som enligt bestämmelserna i folkbokföringsförordningen kan anses bosatt inom den kommun, där den icke territoriella församlingen finnes bildad, eller, i händelse Konungen för särskild församling sådant stadgar, inom viss närliggande kommun. Vid tillämpning av folkbokföringsförordningen anses berörda kommun eller kommuner såsom församlingens område och fastighet inom detta område såsom fastighet i församlingen. Kungörelse ([1967:498](https://selex.se/eli/sfs/1967/498)).

§ 6 Den som är kyrkobokförd i icke territoriell församling skall ej samtidigt vara kyrkobokförd i territoriell församling.

Inträffar förhållande som medför att någon skall kyrkobokföras eller ej längre vara kyrkobokförd i icke territoriell församling, göres anmälan enligt [33 §](#33) folkbokföringsförordningen, även om flyttning ej skett. Kungörelse ([1967:498](https://selex.se/eli/sfs/1967/498)).