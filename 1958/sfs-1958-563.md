---
beteckning: 1958:563
rubrik: Arvs- och gåvoskatteförordning
departement: Finansdepartementet
utfardad_datum: 1958-11-21
publicerad_datum: 2008-10-08
pdf_url: https://svenskforfattningssamling.se/sites/default/files/sfs/1958-11/SFS1958-563.pdf
andringsforfattningar:
  - beteckning: "1983:530"
    rubrik: "Förordning (1983:530) om ändring i arvs- och gåvoskatteförordningen (1958:563)"
    ikraft_datum: 1983-07-01
    anteckningar: "upph. 15 §; utgår rubr. närmast före 15 §; ändr. 11, 12, 12 a §§"
  - beteckning: "1986:1119"
    rubrik: "Förordning (1986:1119) om ändring i arvs- och gåvoskatteförordningen (1958:563)"
    ikraft_datum: 1987-01-01
    anteckningar: "ändr. 8-12, 12 a, 13 a, 30, 34, 40, 41 §§, rubr. närmast före 1 §; nya 15 §, rubr. närmast före 15 §"
  - beteckning: "1990:1249"
    rubrik: "Förordning (1990:1249) om ändring i arvs- och gåvoskatteförordningen (1958:563)"
    ikraft_datum: 1991-01-01
    anteckningar: "ändr. 8-12 a, 13 a, 30, 34, 40, 41 §§, rubr. närmast före 1 §"
  - beteckning: "1991:1093"
    rubrik: "Förordning (1991:1093) om ändring i arvs- och gåvoskatteförordningen (1958:563)"
    ikraft_datum: 1991-08-01
    anteckningar: "ändr. 1, 15 §§, rubr. närmast före 15 §"
  - beteckning: "1993:1232"
    rubrik: "Förordning (1993:1232) om ändring i arvs- och gåvoskatteförordningen (1958:563)"
    ikraft_datum: 1994-01-01
    anteckningar: "nya 14 §, rubr. närmast före 14 §"
  - beteckning: "1994:497"
    rubrik: "Förordning (1994:497) om ändring i arvs- och gåvoskatteförordningen (1958:563)"
    ikraft_datum: 1994-07-01
    anteckningar: ändr. 12 a §
  - beteckning: "1994:31"
    rubrik: "Förordning (1994:31) om ändring i arvs- och gåvoskatteförordningen (1958:563)"
    ikraft_datum: 1994-07-01
    anteckningar: "ändr. 8, 13 a, 14, 30, 34 §§, rubr. närmast före 13 a §"
  - beteckning: "1996:1525"
    rubrik: "Förordning (1996:1525) om ändring i arvs- och gåvoskatteförordningen (1958:563)"
    ikraft_datum: 1997-01-01
    anteckningar: upph. 39 §
  - beteckning: "2001:340"
    rubrik: "Förordning (2001:340) om ändring i arvs- och gåvoskatteförordningen (1958:563)"
    ikraft_datum: 2001-07-01
    anteckningar: "upph. 1, 2, 3, 4, 5, 6, 7, 13 a, 14, 16-43 §§, rubr. närmast före 1, 13 a, 14, 16, 25, 33, 40, 43 §§; ändr. 8, 9, 10, 11, 12, 13, 15, 15 a §§, rubr. närmast före 13, 15 §§; nya 11 a, 12 b §§, rubr. närmast före 8, 12 §§"
  - beteckning: "2003:904"
    rubrik: "Förordning (2003:904) om ändring i arvs- och gåvoskatteförordningen (1958:563)"
    ikraft_datum: 2004-01-01
    anteckningar: "ändr. 8, 10, 11, 11 a, 12, 12 a, 12 b, 13, 15 §§, rubr. närmast före 8, 12 §§"
  - beteckning: "1981:1222"
    rubrik: "Förordning (1981:1222) om ändring i arvsskatte- och gåvoskattekungörelsen (1958:563)"
    anteckningar: "ändr. författningsrubr., 8, 12 §§"
  - beteckning: "1977:1176"
    rubrik: "Förordning (1977:1176) om ändring i arvsskatte- och gåvoskattekungörelsen (1958:563)"
    anteckningar: ändr. 21 §
  - beteckning: "1974:879"
    anteckningar: "upph. 14 §; ändr. författningsrubr., 1, 8-10, 13, 15 a, 16, 18, 21, 25-27, 30, 31, 40-43 §§; ny 12 a §"
  - beteckning: "1967:57"
    anteckningar: ändr. 14 §
  - beteckning: "1965:161"
    anteckningar: "ändr. 1, 2, 4-6, 43 §§"
  - beteckning: "1964:591"
    anteckningar: "ändr. 8-12, 30, 34, 41, 42 §§, rubr. närmast före 1 §; nya 13 a, 15 a, 43 §§ med rubr."
  - beteckning: "1972:157"
    anteckningar: ändr. 3 §
  - beteckning: "2004:1349"
    rubrik: "Förordning (2004:1349) om upphävande av arvs- och gåvoskatteförordningen (1958:563)"
    anteckningar: upph.
---

# Arvs- och gåvoskatteförordning (1958:563)

## 8 §

När Skatteverket har fastställt arvsskatt eller gåvoskatt, skall ett meddelande lämnas om den fastställda skattens belopp och den tid inom vilken beloppet skall betalas. I förekommande fall skall även skälen för beslutet redovisas i meddelandet.

Ett inbetalningskort skall fogas till meddelandet om fastställd skatt.

Om Skatteverket har funnit att en bouppteckning eller en deklaration inte föranleder beskattning, skall särskilt meddelande lämnas om detta.

I de fall som avses i första stycket lämnas meddelandet på blankett enligt formulär som fastställs av Skatteverket. Förordning ([2003:904](https://selex.se/eli/sfs/2003/904)).

## 9 §

Meddelande enligt [8 §](#8) om arvsskatt, som skall förskjutas av dödsbo, skall sändas till den som gett in bouppteckning eller deklaration eller annan handling, vilken legat till grund för skattens bestämmande.

Meddelande om arvsskatt i andra fall och om gåvoskatt skall sändas till den skattskyldige. Förordning ([2001:340](https://selex.se/eli/sfs/2001/340)).

## 10 §

En domstol som har ändrat Skatteverkets beslut om arvsskatt eller gåvoskatt skall så snart som möjligt underrätta Skatteverket om detta. Förordning ([2003:904](https://selex.se/eli/sfs/2003/904)).

## 11 §

Om en ansökan om anstånd med skattebetalning kommer in till domstol efter det att beslut om skattens fastställande har meddelats, skall domstolen så snart som möjligt sända över den till Skatteverket. Förordning ([2003:904](https://selex.se/eli/sfs/2003/904)).

## 11 a §

Om det framgår av en deklaration att egendom tillfallit någon som är underårig eller som har förvaltare, skall Skatteverket så snart som möjligt underrätta den överförmyndare som skall utöva tillsyn över förmynderskapet eller förvaltarskapet. Förordning ([2003:904](https://selex.se/eli/sfs/2003/904)).

Om Skatteverkets beslutsförteckning, m.m.

## 12 §

I Skatteverkets beslutsförteckning skall i fråga om arvsskatt antecknas arvlåtarens eller, i fall som avses i [30 §](#30) andra stycket lagen ([1941:416](https://selex.se/eli/sfs/1941/416)) om arvsskatt och gåvoskatt, föregående innehavarens namn, person- eller samordningsnummer och adress, skattskyldigs namn och adress, värdet på samtliga lotter, på varje lott belöpande skatt, släktskapsförhållande efter vilket skatten beräknats, den fastställda skattens sammanlagda belopp och övriga omständigheter av betydelse för skattens fastställande. I fråga om förvärv som avses i [1 §](#1) andra stycket lagen om arvsskatt och gåvoskatt skall dessutom antecknas datum för beslutet om avstående och vilken myndighet som meddelat beslutet. Vid beskattning efter deklaration antecknas även den skattskyldiges person- eller samordningsnummer samt deklarationens ärendenummer och dagen då den inkom.

I fråga om gåvoskatt skall antecknas den skattskyldiges namn, person- eller samordningsnummer och adress, den fastställda skattens belopp, deklarationens ärendenummer och dagen då den inkom.

Om ett skattebeslut tidigare har fattats angående det aktuella förvärvet skall en hänvisning göras till det tidigare beslutet.

Beslutsförteckningen skall skrivas på blankett enligt formulär som fastställs av Skatteverket. Förordning ([2003:904](https://selex.se/eli/sfs/2003/904)).

## 12 a §

Skatteverket skall föra kronologisk förteckning över beslut i ärenden om beräknande av gåvoskatt med tillämpning av [43 §](#43) andra stycket första punkten lagen ([1941:416](https://selex.se/eli/sfs/1941/416)) om arvsskatt och gåvoskatt. Verket skall vidare med ledning av gåvotagares självdeklaration eller på annat lämpligt sätt kontrollera om och i vad mån den mottagna egendomen finns i behåll hos gåvotagaren inom fem år efter det att skattskyldighet inträtt för gåvan. Förordning ([2003:904](https://selex.se/eli/sfs/2003/904)).

## 12 b §

Skatteverket skall föra förteckning över beslut i ärenden där skattskyldigheten enligt 6, 7 eller [9 §](#9) lagen ([1941:416](https://selex.se/eli/sfs/1941/416)) om arvsskatt och gåvoskatt inträder senare än vid arvlåtarens eller testators död. Verket skall kontrollera när skattskyldighet för förvärvet inträder och bevaka att deklarationer kommer in. Förordning ([2003:904](https://selex.se/eli/sfs/2003/904)).

Om kontrolluppgift

## 13 §

Kontrolluppgift enligt [49 §](#49) lagen ([1941:416](https://selex.se/eli/sfs/1941/416)) om arvsskatt och gåvoskatt skall lämnas på blankett enligt formulär som fastställs av Skatteverket. Förordning ([2003:904](https://selex.se/eli/sfs/2003/904)).

## 15 §

Skatteverket fastställer formulär för blanketter för arvsdeklarationer och gåvodeklarationer.

Deklarationsblanketter skall kostnadsfritt tillhandahållas hos Skatteverket. Verket får sörja för att deklarationsblanketter också tillhandahålls hos andra statliga eller kommunala organ eller på annat lämpligt sätt. Förordning ([2003:904](https://selex.se/eli/sfs/2003/904)).

Om utländsk valuta

## 15 a §

Om värdet av utländskt myntslag inte kan beräknas efter den grund som anges i [23 §](#23) E. lagen ([1941:416](https://selex.se/eli/sfs/1941/416)) om arvsskatt och gåvoskatt, bestämmer Riksbanken hur beräkningen skall ske. Förordning ([2001:340](https://selex.se/eli/sfs/2001/340)).