---
beteckning: 1958:52
rubrik: Lag om förlängning av tid för preskription av rätt till arv eller testamente
departement: Justitiedepartementet
utfardad_datum: 1958-02-28
publicerad_datum: 2007-08-20
forarbeten: "Prop. 1958:25; 1LU 1958:8; Rskr 1958:71"
pdf_url: https://svenskforfattningssamling.se/sites/default/files/sfs/1958-02/SFS1958-52.pdf
andringsforfattningar:
  - beteckning: "1977:661"
    rubrik: "Lag (1977:661) om ändring i lagen (1958:52) om förlängning av tid för preskription av rätt till arv eller testamente"
    anteckningar: ändr.
  - beteckning: "1967:651"
    anteckningar: ändr.
  - beteckning: "1962:137"
    anteckningar: ändr.
---

# Lag (1958:52) om förlängning av tid för preskription av rätt till arv eller testamente

Tid, inom vilken arvinge eller testamentstagare efter kungörelse enligt [16 kap. 1, 2 eller 3 § ärvdabalken](https://selex.se/eli/sfs/1958/637#kap16.1) har att göra sin rätt gällande, må, om skäl äro därtill, av rätten förlängas. Sådan förlängning må ske med högst fem år i sänder men må sammanlagt ej avse mera än femton år.

Ansökan om förlängning skall ingivas till rätten, innan preskription inträtt, och må göras av den som har att bevaka arvingens eller testamentstagarens rätt i boet. Övriga dödsbodelägare skola genom särskilda meddelanden av rätten erhålla tillfälle att yttra sig över ansökningen.

Sedan beslut om förlängning vunnit laga kraft, skall kungörelse om beslutet genom rättens försorg intagas i Post- och Inrikes Tidningar. Lag ([1977:661](https://selex.se/eli/sfs/1977/661)).