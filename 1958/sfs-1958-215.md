---
beteckning: 1958:215
rubrik: Kungörelse med vissa föreskrifter om häkten och polisarrester
departement: Justitiedepartementet
utfardad_datum: 1958-04-25
publicerad_datum: 2014-10-07
forarbeten: "Prop. 1958:68; 1LU 1958:18; Rskr 1958:174"
pdf_url: https://svenskforfattningssamling.se/sites/default/files/sfs/1958-04/SFS1958-215.pdf
andringsforfattningar:
  - beteckning: "1987:335"
    rubrik: "Förordning (1987:335) om ändring i kungörelsen (1958:215) med vissa föreskrifter om allmänna häkten och polisarrester"
    ikraft_datum: 1987-07-01
    anteckningar: ändr. 2 §
  - beteckning: "1988:42"
    rubrik: "Förordning (1988:42) om ändring i kungörelsen (1958:215) med vissa föreskrifter om allmänna häkten och polisarrester"
    ikraft_datum: 1988-04-12
    anteckningar: "ändr. författningsrubr., 1, 8, 11 §§"
  - beteckning: "1993:1015"
    rubrik: "Förordning (1993:1015) om ändring i kungörelsen (1958:215) med vissa föreskrifter om häkten och polisarrester"
    ikraft_datum: 1993-10-01
    anteckningar: ändr. 11 §
  - beteckning: "2005:986"
    rubrik: "Förordning (2005:986) om ändring i kungörelsen (1958:215) med vissa föreskrifter om häkten och polisarrester"
    ikraft_datum: 2006-01-01
    anteckningar: "ändr. 8, 11 §§"
  - beteckning: "2014:1108"
    anteckningar: upph.
  - beteckning: "1970:531"
    anteckningar: "upph. 10, 12 §§; ändr. 8 §"
  - beteckning: "1967:609"
    anteckningar: ändr. 9 §
  - beteckning: "1965:43"
    anteckningar: "ändr. författningsrubr., 1, 8-12 §§"
---

# Kungörelse (1958:215) med vissa föreskrifter om häkten och polisarrester

## 1 §

Förvaringsrum i häkte eller polisarrest skall fylla skäliga anspråk på sundhet. Förordning ([1988:42](https://selex.se/eli/sfs/1988/42)).

## 2 §

Förvaringsrum skall vara så anordnat, att obehörigas insyn förhindras. Det skall vara försett med fönster, som är så inrättat, att rummet erhåller god dager.

Golvytan skall vara minst 6 kvadratmeter, rummets kubikinnehåll minst 15 kubikmeter och rumshöjden minst 2,40 meter.

Rummet skall vara på tillfredsställande sätt ljudisolerat och i övrigt så inrättat, att obehörig förbindelse mellan den intagne och annan såvitt möjligt förhindras. Förordning ([1987:335](https://selex.se/eli/sfs/1987/335)).

## 3 §

Förvaringsrum skall vara försett med ändamålsenliga anordningar för uppvärmning, luftväxling och belysning samt med lämpligt signalsystem för påkallande av vaktpersonalens uppmärksamhet.

I förvaringsrum skall finnas stol, bord, hylla och säng jämte erforderlig sängutrustning; dock må rum, som användes till förvaring av berusad, våldsam eller sjuk person, i stället hava annan lämplig inredning.

Inredningen i förvaringsrum skall såvitt möjligt erhålla sådant utförande och förses med sådana skyddsanordningar, att den icke kan av intagen begagnas till skada för honom själv eller annan.

## 4 §

Till förvaringsrum skall höra klosett och tvättställ. Därjämte skall finnas särskilt utrymme med lämpliga anordningar för förvaring av de intagnas kläder och övriga tillhörigheter.

## 5 §

Förvaringsrum skall vid användning dagligen rengöras och luftas samt vara uppvärmt till vanlig rumstemperatur. När rummet ej användes, skall det hållas så uppvärmt att det kan tagas i bruk utan längre tidsutdräkt. Ej må förvaringsrum användas till annat än avsett ändamål.

## 6 §

Beklädnadspersedlar och toalettartiklar skola tillhandahållas intagen i den mån så erfordras och finnes lämpligt.

## 7 §

Begagnade persedlar skola vid utlämnande till intagen vara väl rengjorda. Har intagen visat sig vara behäftad med smittsam sjukdom eller ohyra, skall såväl förvaringsrummet som av honom använda persedlar desinficeras.

## 8 §

Tillsyn utövas av Kriminalvården över häkten och polisarrester som äro anordnade i anslutning till sådana häkten samt av Rikspolisstyrelsen över övriga polisarrester. Förordning ([2005:986](https://selex.se/eli/sfs/2005/986)).

## 9 §

Tillsynsmyndigheten meddelar de närmare föreskrifter som behövas för tillämpning av 1-[7 §](#7)§.

Om särskilda skäl föreligga, må tillsynsmyndigheten medge undantag från bestämmelserna i [2 §](#2) första stycket andra punkten, andra och tredje styckena samt 3-[5 §](#5)§. Kungörelse ([1967:609](https://selex.se/eli/sfs/1967/609)).

## 11 §

Kriminalvården och Rikspolisstyrelsen upprättar i samråd normalritningar och tekniska anvisningar för byggande och inredning av häkten och polisarrester. Förordning ([2005:986](https://selex.se/eli/sfs/2005/986)).