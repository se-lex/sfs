---
beteckning: 1958:368
rubrik: Kungörelse om undantag från vissa bestämmelser i förordningen den 25 oktober 1940 (nr 910) angående yrkesmässig automobiltrafik m.m.
departement: Kommunikationsdepartementet
utfardad_datum: 1958-06-30
publicerad_datum: 2008-10-08
pdf_url: https://svenskforfattningssamling.se/sites/default/files/sfs/1958-06/SFS1958-368.pdf
andringsforfattningar:
  - beteckning: "1988:1503"
    anteckningar: upph.
  - beteckning: "1977:583"
    rubrik: "Förordning (1977:583) om ändring i kungörelsen (1958:368) om undantag från vissa bestämmelser i förordningen den 25 oktober 1940 (nr 910) angående yrkesmässig automobiltrafik m.m."
    anteckningar: ändr.
  - beteckning: "1969:692"
    anteckningar: ändr.
---

# Kungörelse (1958:368) om undantag från vissa bestämmelser i förordningen den 25 oktober 1940 (nr 910) angående yrkesmässig automobiltrafik m.m.

Utan hinder av bestämmelsen i [5 §](#5) första stycket nämnda förordning må beställningstrafik med omnibus eller turisttrafik anordnas, oaktat anordnaren icke innehar trafiktillstånd härför, därest han för trafikens bedrivande anlitar trafikutövare med sådant tillstånd samt till vederbörande tillståndsmyndighet före trafikens igångsättande ingiver skriftlig anmälan därom med uppgift om den eller de trafikutövare, som komma att anlitas. Under förutsättning att sådan anmälan ingivits är anordnaren jämväl befriad från skyldighet att iakttaga övriga på trafiken tillämpliga, i förordningen eller med stöd av densamma meddelade bestämmelser, i den mån de iakttagits av den anlitade trafikutövaren och icke röra driftstatistik för trafiken.

Då vid bedrivande av viss trafik, som här avses, förekommit förhållande, vilket jämlikt [19 §](#19) 1 mom. nyssnämnda förordning kan föranleda återkallelse av trafiktillstånd, må tillståndsmyndigheten förordna, att vad i denna kungörelse stadgas icke skall tills vidare eller för viss tid äga tillämpning på trafik, som bedrives av anordnaren. Om sådant förordnande skall i tillämpliga delar gälla vad som är föreskrivet rörande beslut om återkallelse av trafiktillstånd. Förordning ([1977:583](https://selex.se/eli/sfs/1977/583)).