---
beteckning: 1958:408
rubrik: Kungörelse om avlönings- och pensionsförmåner för innehavare av vissa i lönegrad uppflyttade tjänster
departement: Finansdepartementet
utfardad_datum: 1958-07-28
pdf_url: https://svenskforfattningssamling.se/sites/default/files/sfs/1958-07/SFS1958-408.pdf
---

# Kungörelse (1958:408) om avlönings- och pensionsförmåner för innehavare av vissa i lönegrad uppflyttade tjänster

## 1 §

Denna kungörelse skall, där Kungl. Maj:t det förordnar, tillämpas beträffande tjänst, som under senare halvåret 1958 uppflyttas i lönegrad med stöd av beslut vid 1958 års B-riksdag.

## 2 §

Beträffande tjänsteman, som den 1 juli 1958 innehade eller med vikariatslöneförordnande uppehöll i [1 §](#1) avsedd tjänst och blir förste innehavare av tjänsten i den högre lönegraden eller av vikariatslöneförordnande därå, skall vid bestämmande av avlönings- och pensionsförmåner så anses som om tjänsten uppflyttats i lönegrad från och med den 1 juli 1958. Härav föranledd omräkning av avlöningsförmåner skall icke medföra omräkning av månadsinkomst enligt kungörelsen den 3 december 1954 (nr 805) om särskilda löneavdrag för vissa statsanställda m.fl.

## 3 §

Beträffande tjänsteman, som den 1 juli 1958 innehade sådan med pensionsrätt förenad tjänst, å vilken denna kungörelse är tillämplig, och före tjänstens tillsättande i den högre lönegraden avgår med rätt till tjänstepension eller avlider och efterlämnar till familjepension berättigad anhörig, vill Kungl. Maj:t, på därom gjord framställning, i varje särskilt fall pröva frågan om höjning av pensionsunderlag på grund av att tjänsten uppflyttats i lönegrad.