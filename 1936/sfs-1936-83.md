---
beteckning: 1936:83
rubrik: Lag angående vissa utfästelser om gåva
departement: Justitiedepartementet
utfardad_datum: 1936-03-27
publicerad_datum: 2021-02-11
forarbeten: "Rskr 1936:67"
pdf_url: https://svenskforfattningssamling.se/sites/default/files/sfs/1936-03/SFS1936-83.pdf
andringsforfattningar:
  - beteckning: "1987:798"
    rubrik: "Lag (1987:798) om ändring i lagen (1936:83) angående vissa utfästelser om gåva"
    ikraft_datum: 1988-01-01
    anteckningar: ändr. 6 §
  - beteckning: "1989:838"
    rubrik: "Lag (1989:838) om ändring i lagen (1936:83) angående vissa utfästelser om gåva"
    ikraft_datum: 1989-12-08
    anteckningar: "ändr. 2, 3 §§"
  - beteckning: "1998:1482"
    rubrik: "Lag (1998:1482) om ändring i lagen (1936:83) angående vissa utfästelser om gåva"
    ikraft_datum: 1999-01-01
    anteckningar: ändr. 2 §
  - beteckning: "2004:420"
    rubrik: "Lag (2004:420) om ändring i lagen (1936:83) angående vissa utfästelser om gåva"
    ikraft_datum: 2004-07-01
    anteckningar: ändr. 4 §
  - beteckning: "2004:85"
    rubrik: "Lag (2004:85) om ändring i lagen (1936:83) angående vissa utfästelser om gåva"
    ikraft_datum: 2005-04-01
    anteckningar: ändr. 2 §
  - beteckning: "2016:45"
    rubrik: "Lag (2016:45) om ändring i lagen (1936:83) angående vissa utfästelser om gåva"
    ikraft_datum: 2016-03-01
    anteckningar: "ändr. 2, 3 §§"
  - beteckning: "2020:1029"
    rubrik: "Lag (2020:1029) om ändring i lagen (1936:83) angående vissa utfästelser om gåva"
    ikraft_datum: 2021-01-01
    anteckningar: ändr. 4 §
  - beteckning: "1994:1013"
    rubrik: "Lag (1994:1013) om ändring i lagen (1936:83) angående vissa utfästelser av gåva"
    anteckningar: ändr. 2 §
  - beteckning: "1992:1311"
    anteckningar: "upph. 1991:200"
  - beteckning: "1991:200"
    rubrik: "Lag (1991:200) om ändring i lagen (1936:83) angående vissa utfästelser om gåva"
    anteckningar: "ändr. 2, 3 §§"
  - beteckning: "1989:844"
    anteckningar: "ikrafttr. av 1989:838"
  - beteckning: "1975:903"
    anteckningar: "ikrafttr. av 1973:1065"
  - beteckning: "1973:1065"
    anteckningar: ändr. 2 §
---

# Lag (1936:83) angående vissa utfästelser om gåva

### 1 §

Utfästelse om gåva av lös egendom varom i denna lag sägs vare, så länge gåvan ej fullbordats, utan verkan, med mindre utfästelsen gjorts i skuldebrev eller annan urkund som blivit till gåvotagaren överlämnad, eller omständigheterna vid dess tillkomst utmärka att den var avsedd att komma till allmänhetens kännedom.

Har gåvan ej fullbordats, vare mot givarens borgenärer utfästelsen ogill, ändå att den gjorts så som i första stycket är sagt.

### 2 §

Har genom ett skuldebrev eller på annat sätt en gåva utfästs i pengar eller lösören, fullbordas gåvan genom att det som utfästs kommer i gåvotagarens besittning. I fråga om skepp, skeppsbygge eller luftfartyg gäller i stället att gåvan fullbordas genom att inskrivning för förvärvet söks enligt särskilda föreskrifter. Har genom ett skuldebrev eller på annat sätt en gåva utfästs i en rättighet som registreras enligt lagen ([1998:1479](https://selex.se/eli/sfs/1998/1479)) om värdepapperscentraler och kontoföring av finansiella instrument, fullbordas gåvan genom att rättigheten registreras för gåvotagaren enligt bestämmelserna i den lagen eller, om rättigheten förvaltas enligt 3 kap. i den lagen, genom att förvaltaren underrättas om utfästelsen. Lag ([2016:45](https://selex.se/eli/sfs/2016/45)).

### 3 §

Om någon ger bort aktiebrev eller löpande skuldebrev eller annan handling vars företeende utgör villkor för rätt att kräva betalning eller för utövande av annan rättighet, fullbordas gåvan genom att gåvotagaren får handlingen i sin besittning. Om en fordran enligt en sådan handling efterskänks, fullbordas gåvan först när handlingen återställts eller gjorts obrukbar.

Om någon ger bort en rättighet som registreras enligt lagen ([1998:1479](https://selex.se/eli/sfs/1998/1479)) om värdepapperscentraler och kontoföring av finansiella instrument, fullbordas gåvan genom att rättigheten registreras för gåvotagaren enligt bestämmelserna i den lagen eller, om rättigheten förvaltas enligt 3 kap. 7–[13 §](#13)§ sistnämnda lag, genom att förvaltaren underrättas om gåvan. Om en fordran som registreras enligt sistnämnda lag efterskänks, fullbordas gåvan genom registrering eller underrättelse i enlighet med vad nu sagts.

Om någon ger bort en annan fordran än som anges i första eller andra stycket, fullbordas överlåtelsen genom att gäldenären underrättas av givaren. Om gåvan har tillkommit genom skriftlig utfästelse som anges i [1 §](#1) första stycket, eller under sådana särskilda omständigheter som avses där, och om underrättelse sker genom gåvotagaren, anses överlåtelsen också fullbordad. Om en sådan fordran efterskänks, anses gåvan strax såsom fullbordad. Lag ([2016:45](https://selex.se/eli/sfs/2016/45)).

### 4 §

Har någon såsom gåva åt någon annan överlämnat pengar eller annan lös egendom till bank eller kreditmarknadsföretag utan att förbehålla sig rätt att förfoga över pengarna eller egendomen, ska gåvan anses fullbordad när banken eller företaget har tagit emot den för gåvotagarens räkning. Gåvan ska anses fullbordad även om givaren har behållit ett sådant bevis som avses i [3 §](#3) och som utfärdats av banken eller företaget.

Detta ska tillämpas på motsvarande sätt om givaren för gåvotagarens räkning låtit överföra medel som givaren hade innestående i banken eller företaget. Lag ([2020:1029](https://selex.se/eli/sfs/2020/1029)).

### 5 §

Varda, efter det gåvan blivit utfäst men innan den fullbordats, givarens förmögenhetsvillkor så försämrade att, i betraktande jämväl av gåvotagarens villkor, gåvans utkrävande skulle vara uppenbart obilligt, må den återkallas eller minskas.

Gör gåvotagaren givaren märklig orätt, stånde givaren fritt att återkalla gåvan, där denna ännu ej fullbordats; give dock, inom ett år från det han fick kunskap om orätten, återkallelsen till känna för gåvotagaren.

### 6 §

Om utfästelse av en make att under äktenskapet ge den andra maken en gåva gäller [8 kap. 2 § äktenskapsbalken](https://selex.se/eli/sfs/1987/230#kap8.2).

Bestämmelser om utfästelse om gåva som inte får göras gällande under givarens livstid finns i ärvdabalken. Lag ([1987:798](https://selex.se/eli/sfs/1987/798)).

## Övergångsbestämmelser

[2020:1029](https://selex.se/eli/sfs/2020/1029)

1. Denna lag träder i kraft den 1 januari 2021.

2. Äldre bestämmelser gäller dock fortfarande för insättningar i aktiebolag och ekonomiska föreningar som omfattas av punkt 2 och 3 i ikraftträdande- och övergångsbestämmelserna till lagen ([2020:1026](https://selex.se/eli/sfs/2020/1026)) om upphävande av lagen ([2004:299](https://selex.se/eli/sfs/2004/299)) om inlåningsverksamhet.