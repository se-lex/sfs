---
beteckning: 1998:620
rubrik: Lag om belastningsregister
departement: Justitiedepartementet
utfardad_datum: 1998-06-11
ikraft_datum: 2000-01-01
publicerad_datum: 2025-05-27
forarbeten: "Prop. 1997/98:97, bet. 1997/98:JuU20, rskr. 1997/98:276"
pdf_url: https://rkrattsdb.gov.se/SFSdoc/98/980620.pdf
---

# Lag om belastningsregister

## Belastningsregister

### 1 §

Polismyndigheten ska med hjälp av automatiserad behandling föra ett belastningsregister. Myndigheten är personuppgiftsansvarig för behandlingen av personuppgifter i registret. Lag ([2014:593](https://selex.se/eli/sfs/2014/593)).

## Förhållandet till andra bestämmelser om personuppgiftsbehandling

### 1 a §

Denna lag gäller utöver brottsdatalagen ([2018:1177](https://selex.se/eli/sfs/2018/1177)). Lag ([2019:431](https://selex.se/eli/sfs/2019/431)).

### /679 av den 27 april 2016 om skydd för fysiska personer med avseende på behandling av personuppgifter och om det fria flödet av sådana uppgifter och om upphävande av direktiv 95/ 1 b §

Vid behandling av personuppgifter som inte omfattas av brottsdatalagen ([2018:1177](https://selex.se/eli/sfs/2018/1177)) kompletterar denna lag Europaparlamentets och rådets förordning (EU) 201646/EG (allmän data- skyddsförordning).

Vid behandling av personuppgifter enligt första stycket gäller lagen ([2018:218](https://selex.se/eli/sfs/2018/218)) med kompletterande bestämmelser till EU:s dataskyddsförordning och föreskrifter som har meddelats i anslutning till den lagen, om inte annat följer av denna lag eller föreskrifter som har meddelats i anslutning till lagen. Lag ([2019:431](https://selex.se/eli/sfs/2019/431)).

## Användning av Ecris-TCN

### 1 c §

Det finns bestämmelser om användning av Ecris-TCN i samband med en begäran om uppgifter ur belastningsregistret i

1. Europaparlamentets och rådets förordning [(EU) 2019/816](https://eur-lex.europa.eu/legal-content/SV/ALL/?uri=celex%3A32019R0816) av den 17 april 2019 om inrättande av ett centraliserat system för identifiering av medlemsstater som innehar uppgifter om fällande domar mot tredjelandsmedborgare och statslösa personer (Ecris-TCN) för att komplettera det europeiska informationssystemet för utbyte av uppgifter ur kriminalregister och om ändring av förordning [(EU) 2018/1726](https://eur-lex.europa.eu/legal-content/SV/ALL/?uri=celex%3A31726R2018), och

2. lagen ([2022:733](https://selex.se/eli/sfs/2022/733)) med kompletterande bestämmelser till EU:s förordning om Ecris-TCN. Lag ([2022:735](https://selex.se/eli/sfs/2022/735)).

## Ändamål

### 2 §

Belastningsregistret ska föras för att ge information om sådana belastningsuppgifter som behövs i verksamhet hos

1. Polismyndigheten, Säkerhetspolisen, Skatteverket, Tullverket och Kustbevakningen för att förebygga, förhindra eller upptäcka brottslig verksamhet och utreda brott,

2. åklagarmyndigheter för beslut om förundersökning och åtal samt för utfärdande av strafföreläggande,

3. allmänna domstolar för straffmätning och val av påföljd, och

4. Polismyndigheten och andra myndigheter vid sådan lämplighetsprövning, tillståndsprövning eller annan prövning som anges i författning.

Registret får användas också för att till en enskild lämna uppgifter som är av särskild betydelse i hans eller hennes verksamhet. Lag ([2019:431](https://selex.se/eli/sfs/2019/431)).

## Innehåll

## Domar eller beslut som har meddelats i Sverige

### 3 §

Registret ska innehålla uppgifter om den som

1. genom dom, beslut, strafföreläggande eller föreläggande av ordningsbot har ålagts påföljd för brott,

2. har ålagts förvandlingsstraff för böter,

3. med tillämpning av [30 kap. 6 § brottsbalken](https://selex.se/eli/sfs/1962/700#kap30.6) har förklarats fri från påföljd,

4. på grund av åklagares beslut enligt [20 kap. 7 § rättegångsbalken](https://selex.se/eli/sfs/1942/740#kap20.7), 9 eller [17 §](#17) lagen ([1964:167](https://selex.se/eli/sfs/1964/167)) med särskilda bestämmelser om unga lagöverträdare eller [46 §](#46) lagen ([1988:870](https://selex.se/eli/sfs/1988/870)) om vård av missbrukare i vissa fall inte har åtalats för brott, eller

5. har meddelats

a) kontaktförbud enligt lagen ([1988:688](https://selex.se/eli/sfs/1988/688)) om kontaktförbud,

b) tillträdesförbud enligt lagen ([2005:321](https://selex.se/eli/sfs/2005/321)) om tillträdesförbud vid idrottsarrangemang, dock inte tillträdesförbud enligt [9 a §](#9a) i den lagen,

c) förbud enligt 3 kap. [5 §](#kap3.5) lagen ([2015:642](https://selex.se/eli/sfs/2015/642)) om europeisk skyddsorder,

d) tillträdesförbud enligt lagen ([2021:34](https://selex.se/eli/sfs/2021/34)) om tillträdesförbud till butiker, badanläggningar och bibliotek, eller

e) vistelseförbud enligt lagen ([2024:7](https://selex.se/eli/sfs/2024/7)) om preventiva vistelseförbud. Lag ([2024:8](https://selex.se/eli/sfs/2024/8)).

## Domar och beslut som har meddelats i utlandet

### 4 §

Uppgifter om den som avses med en dom eller ett beslut som meddelats i utlandet skall föras in i registret, om uppgiften motsvarar vad som sägs i [3 §](#3) och

1. kommer från en myndighet i en stat som tillhör Interpol, från denna organisation eller från Europol och avser en svensk medborgare eller någon som har hemvist i Sverige eller

2. lämnas från en stat enligt en överenskommelse mellan Sverige och den staten.

### /315/ 4 a §

Uppgifter om den som avses med en dom eller ett beslut som har meddelats i en annan medlemsstat inom Europeiska unionen ska föras in i registret om uppgifterna har överförts till Sverige med stöd av artikel 4.2 i rådets rambeslut 2009RIF av den 26 februari 2009 om organisationen av medlemsstaternas utbyte av uppgifter ur kriminalregistret och uppgifternas innehåll. Lag ([2012:762](https://selex.se/eli/sfs/2012/762)).

## Uppgifter som skall föras in i registret

### 5 §

Regeringen får meddela närmare föreskrifter om vilka uppgifter registret ska innehålla om den som ska registreras enligt 3-[4 a §](#4a)§. Lag ([2012:762](https://selex.se/eli/sfs/2012/762)).

## Sökbegrepp vid sökning i registret

### 5 a §

Sökförbudet i 2 kap. [14 §](#kap2.14) brottsdatalagen ([2018:1177](https://selex.se/eli/sfs/2018/1177)) hindrar inte att brottsrubriceringar och uppgifter om verkställighet av påföljd används som sökbegrepp vid sökning i belastningsregistret. Lag ([2019:431](https://selex.se/eli/sfs/2019/431)).

## Rätt att få uppgifter från registret

## Svenska myndigheter

### 6 §

Personuppgifter ur belastningsregistret ska lämnas ut om det begärs av

1. Riksdagens ombudsmän, Justitiekanslern, Integritetsskyddsmyndigheten eller Säkerhets- och integritetsskyddsnämnden för deras tillsynsverksamhet,

2. Säkerhetspolisen, Skatteverket, Tullverket, Kustbevakningen, en åklagarmyndighet eller allmän domstol för sådan verksamhet som avses i [2 §](#2) första stycket 1-3,

3. allmän förvaltningsdomstol för prövning enligt [2 §](#2) första stycket 4, eller

4. en myndighet i övrigt i den utsträckning regeringen för vissa slag av ärenden föreskriver det eller för ett särskilt fall ger tillstånd till det.

Regeringen kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela föreskrifter om att en myndighet som avses i första stycket får ha direktåtkomst till registret.

Uppgifter som har förts in i registret med stöd av [4 a §](#4a) och som avser en gärning som inte motsvarar brott enligt svensk lag eller en gärning som någon har begått innan han eller hon har fyllt 15 år, får dock endast lämnas ut till dem som anges i första stycket 1 och endast om uppgifterna behövs där för tillsynen över Polismyndighetens personuppgiftsbehandling enligt denna lag. Lag ([2020:1111](https://selex.se/eli/sfs/2020/1111)).

### 7 §

En myndighet som har rätt att få uppgifter ur registret skall i varje särskilt fall noga pröva behovet av information. En begäran om att få ta del av uppgifter ur registret får göras endast om skälet till det uppväger den olägenhet det innebär för den som berörs.

### 8 §

Uppgifter som är nödvändiga för att framställa rättsstatistiken skall lämnas till den myndighet som ansvarar för att framställa sådan statistik.

## Enskilda

### 9 §

En enskild har rätt att på begäran skriftligen få ta del av samtliga uppgifter ur registret om sig själv. Om sådana uppgifter finns har den enskilde även rätt att få sådan skriftlig information som anges i 4 kap. [3 §](#kap4.3) första stycket 1- 8 brottsdatalagen ([2018:1177](https://selex.se/eli/sfs/2018/1177)). Uppgifterna ska på begäran läm- nas ut utan avgift en gång per kalenderår.

En enskild som behöver ett registerutdrag om sig själv har rätt att få ett begränsat utdrag ur registret

1. för att kunna ta till vara sin rätt i ett främmande land eller få tillstånd att resa in, bosätta sig eller arbeta där,

2. enligt bestämmelser i skollagen ([2010:800](https://selex.se/eli/sfs/2010/800)),

3. enligt bestämmelser i lagen ([2018:1219](https://selex.se/eli/sfs/2018/1219)) om försäkringsdistribution,

4. enligt bestämmelser i lagen ([2007:171](https://selex.se/eli/sfs/2007/171)) om registerkontroll av personal vid vissa boenden som tar emot barn,

5. enligt bestämmelser i lagen ([2010:479](https://selex.se/eli/sfs/2010/479)) om registerkontroll av personal som utför vissa insatser åt barn med funktionshinder, eller

6. enligt bestämmelser i lagen ([2013:852](https://selex.se/eli/sfs/2013/852)) om registerkontroll av personer som ska arbeta med barn.

Regeringen eller den myndighet som regeringen bestämmer får meddela föreskrifter om vilka uppgifter ett sådant utdrag som avses i andra stycket 1-3 ska innehålla.

Regeringen får meddela föreskrifter om vilka uppgifter ett sådant utdrag som avses i andra stycket 4-6 ska innehålla.

En begäran om uppgifter ur registret ska vara skriftlig. Polismyndigheten ska säkerställa att begäran görs av en behörig person. Lag ([2019:431](https://selex.se/eli/sfs/2019/431)).

### 9 a §

Regeringen får meddela föreskrifter om att personuppgifter ur belastningsregistret ska lämnas ut om det begärs av Sveriges advokatsamfunds styrelse eller disciplinnämnd för tillsyn över att advokater och advokatbolag fullgör sina skyldigheter enligt lagen ([2017:630](https://selex.se/eli/sfs/2017/630)) om åtgärder mot penningtvätt och finansiering av terrorism. Lag ([2019:606](https://selex.se/eli/sfs/2019/606)).

### 10 §

Om det behövs för att pröva en fråga om anställning eller uppdrag i en verksamhet som avser vård eller som är av betydelse för förebyggande eller beivrande av brott, har en enskild rätt att få uppgifter ur registret om en annan enskild i den utsträckning regeringen för vissa typer av fall föreskriver det.

En enskild, som styrker att hans eller hennes rätt är beroende av uppgifter ur registret om en annan enskild, har rätt att få ta del av dessa uppgifter om regeringen medger att uppgifterna får lämnas ut.

## Utländska myndigheter

### 11 §

Uppgifter ur registret får lämnas till en utländsk myndighet eller en mellanfolklig organisation, om utlämnandet följer av en internationell överenskommelse som Sverige efter riksdagens godkännande har tillträtt eller av en EU-rättsakt. Lag ([2012:218](https://selex.se/eli/sfs/2012/218)).

### 12 §

Uppgifter ur registret skall lämnas till domstol eller polis- eller åklagarmyndighet i Danmark, Finland, Island eller Norge om det begärs för utredning i brottmål.

Uppgifter får på begäran även lämnas till domstol eller polis- eller åklagarmyndighet i en stat som är ansluten till Interpol eller till denna organisation om det behövs för att myndigheten eller organisationen skall kunna förebygga, upptäcka, utreda eller beivra brott eller för ett utlänningsärende.

### /315/ 12 a §

Uppgifter ur registret får efter en begäran som sker med stöd av rådets rambeslut 2009RIF av den 26 februari 2009 om organisationen av medlemsstaternas utbyte av uppgifter ur kriminalregistret och uppgifternas innehåll lämnas ut till en myndighet i en annan medlemsstat i Europeiska unionen för något annat ändamål än att användas i ett brottmålsförfarande om motsvarande rätt att få del av uppgifterna finns för en svensk myndighet.

En uppgift som har förts in i registret med stöd av [4 a §](#4a) får dock inte lämnas ut om Polismyndigheten har underrättats av en behörig myndighet i den stat som har överfört uppgiften om att uppgiften har gallrats i den staten. Lag ([2022:735](https://selex.se/eli/sfs/2022/735)).

### 13 §

Regeringen får meddela föreskrifter om

1. att uppgifter får lämnas till domstol eller polis- eller åklagarmyndighet i en annan stat än som sägs [11 §](#11), om det behövs för utredning i ett brottmål eller ett utlänningsärende,

2. att uppgifter om den som är medborgare i en främmande stat eller som har hemvist där får lämnas till en myndighet även i annat fall än som sägs i 11 eller [12 §](#12) och

3. att de uppgifter som får lämnas ut enligt 11 och [12 §](#12)§ skall begränsas.

### 14 §

Uppgifter om den som ett beslut om överflyttning gäller ska lämnas till den stat som överflyttning har skett från eller till

1. om verkställighet av en annan påföljd än böter har överförts från Danmark, Finland, Island eller Norge eller till någon av dessa stater från Sverige,

2. om en anteckning har gjorts gällande tillämpningen av 14 eller [21 §](#21) lagen ([1963:193](https://selex.se/eli/sfs/1963/193)) om samarbete med Danmark, Finland, Island och Norge angående verkställighet av straff m.m., och

3. om verkställighet av påföljd har överförts till Sverige från en annan stat eller till någon annan stat härifrån enligt lagen ([1978:801](https://selex.se/eli/sfs/1978/801)) om internationellt samarbete rörande kriminalvård i frihet eller lagen ([2025:520](https://selex.se/eli/sfs/2025/520)) om internationell verkställighet i brottmål. Lag ([2025:524](https://selex.se/eli/sfs/2025/524)).

## Utlämnande myndighet

### 15 §

En begäran om att uppgifter ska lämnas ut prövas av Polismyndigheten. Lag ([2014:593](https://selex.se/eli/sfs/2014/593)).

## Gallring

### 17 §

Utöver vad som följer av [16 §](#16) ska uppgifter om

1. fängelse- eller förvandlingsstraff för böter gallras tio år efter frigivningen,

2. fängelsestraff som ska anses helt verkställt genom tidigare frihetsberövande eller från vilket någon genom beslut om nåd helt har befriats gallras tio år efter domen eller beslutet,

3. förvandlingsstraff för böter som har fallit bort enligt [18 §](#18) bötesverkställighetslagen ([1979:189](https://selex.se/eli/sfs/1979/189)) gallras fem år efter det att straffet föll bort,

4. skyddstillsyn eller villkorlig dom gallras

a) tio år efter domen eller beslutet, eller

b) fem år efter domen eller beslutet, om uppgiften avser en person som var under 18 år vid tidpunkten för brottet eller brotten,

5. sluten ungdomsvård gallras tio år efter det att påföljden helt verkställts,

6. ungdomsvård, ungdomstjänst eller ungdomsövervakning gallras

a) tio år efter domen eller beslutet, eller

b) fem år efter domen eller beslutet, om uppgiften avser en person som var under 18 år vid tidpunkten för brottet eller brotten,

7. överlämnande till vård enligt lagen ([1988:870](https://selex.se/eli/sfs/1988/870)) om vård av missbrukare i vissa fall gallras

a) tio år efter domen eller beslutet, eller

b) fem år efter domen eller beslutet, om uppgiften avser en person som var under 18 år vid tidpunkten för brottet eller brotten,

8. överlämnande till rättspsykiatrisk vård gallras tio år efter utskrivningen,

9. böter gallras fem år efter domen, beslutet eller godkännandet av strafföreläggandet eller föreläggandet av ordningsbot,

10. att någon enligt [30 kap. 6 § brottsbalken](https://selex.se/eli/sfs/1962/700#kap30.6) har förklarats fri från påföljd gallras

a) tio år efter domen eller beslutet, eller

b) fem år efter domen eller beslutet, om uppgiften avser en person som var under 18 år vid tidpunkten för brottet eller brotten,

11. åklagares beslut att inte åtala för brott gallras

a) tio år efter beslutet, eller

b) tre år efter beslutet, om uppgiften avser en person som var under 18 år vid tidpunkten för brottet,

12. beslut om kontaktförbud enligt lagen ([1988:688](https://selex.se/eli/sfs/1988/688)) om kontaktförbud och förbud enligt 3 kap. [5 §](#kap3.5) lagen ([2015:642](https://selex.se/eli/sfs/2015/642)) om europeisk skyddsorder gallras tio år efter beslutet,

13. beslut om tillträdesförbud enligt lagen ([2005:321](https://selex.se/eli/sfs/2005/321)) om tillträdesförbud vid idrottsarrangemang och lagen ([2021:34](https://selex.se/eli/sfs/2021/34)) om tillträdesförbud till butiker, badanläggningar och bibliotek gallras fem år efter beslutet, och

14. beslut om vistelseförbud enligt lagen ([2024:7](https://selex.se/eli/sfs/2024/7)) om preventiva vistelseförbud gallras

a) tio år efter beslutet, eller

b) fem år efter beslutet, om uppgiften avser en person som var under 18 år vid tidpunkten för beslutet. Lag ([2025:159](https://selex.se/eli/sfs/2025/159)).

### 17 a §

Utöver vad som följer av 16 och [17 §](#17)§ ska en uppgift som har förts in i registret med stöd av [4 a §](#4a) gallras så snart Polismyndigheten har underrättats av en behörig myndighet i den stat som har överfört uppgiften om att uppgiften har gallrats i den staten.

En uppgift som har förts in i registret med stöd av [4 a §](#4a) och är sådan att den inte kan gallras med stöd av [17 §](#17), ska alltid gallras när den utdömda påföljden har verkställts eller annars senast tio år efter den dom eller det beslut som ledde till att uppgiften fördes in i registret. Lag ([2022:735](https://selex.se/eli/sfs/2022/735)).

### 18 §

Om det före utgången av den tid som anges i 17 eller [17 a §](#17a) har gjorts en ny anteckning enligt 3, 4 eller [4 a §](#4a) som avser samma person, ska ingen av uppgifterna gallras så länge någon av dem ska finnas kvar i registret. Detta ska dock inte gälla om den nya anteckningen avser penningböter.

En uppgift ska dock alltid gallras senast tjugo år efter den dom eller det beslut som ledde till att uppgiften fördes in i registret. I fråga om uppgift som avses i [17 §](#17) 1 eller 8 gäller detta endast om de tidsfrister som anges där har gått ut.

Ska en uppgift som avses i 3, 4 eller [4 a §](#4a) gallras enligt denna paragraf, ska även sådana uppgifter som har antecknats i anslutning till uppgiften gallras, om inte regeringen föreskriver annat. Lag ([2022:735](https://selex.se/eli/sfs/2022/735)).

## Tystnadsplikt

### 19 §

Den som med stöd av denna lag har fått del av uppgifter om någon annans personliga förhållanden får inte obehörigen röja dessa uppgifter.

I det allmännas verksamhet tillämpas i stället bestämmelserna i offentlighets- och sekretesslagen ([2009:400](https://selex.se/eli/sfs/2009/400)). Lag ([2009:473](https://selex.se/eli/sfs/2009/473)).

## Skadestånd vid personuppgiftsbehandling som omfattas av brottsdatalagen

### 20 §

Bestämmelsen om skadestånd i 7 kap. [1 §](#kap7.1) brottsdatalagen ([2018:1177](https://selex.se/eli/sfs/2018/1177)) ska tillämpas om behandling av personuppgifter som omfattas av brottsdatalagen skett i strid med denna lag eller föreskrifter som har meddelats i anslutning till den. Lag ([2019:431](https://selex.se/eli/sfs/2019/431)).

## Användningsbegränsningar

### /315/ 21 §

Om en svensk myndighet efter begäran har fått uppgifter från en annan medlemsstat i Europeiska unionen med stöd av bestämmelserna i rådets rambeslut 2009RIF av den 26 februari 2009 om organisationen av medlemsstaternas utbyte av uppgifter ur kriminalregistret och uppgifternas innehåll, får uppgifterna användas endast för det ändamål som de begärdes för.

Om den medlemsstat som överfört uppgifterna med stöd av rambeslutet har föreskrivit villkor som begränsar rätten att använda uppgifterna, ska myndigheten följa även dessa villkor.

Första och andra styckena ska gälla oavsett vad som annars är föreskrivet i lag eller annan författning. Uppgifter som har överförts med stöd av rambeslutet får dock alltid användas för att avvärja ett överhängande och allvarligt hot mot den allmänna säkerheten. Lag ([2012:762](https://selex.se/eli/sfs/2012/762)).

## Administrativa sanktionsavgifter

### 22 §

En sanktionsavgift får tas ut av den personuppgiftsansvarige vid överträdelse av bestämmelserna om gallring i 16-[18 §](#18)§, om överträdelsen skett vid behandling av personuppgifter som omfattas av brottsdatalagen ([2018:1177](https://selex.se/eli/sfs/2018/1177)).

Sanktionsavgiften ska bestämmas till högst 10 000 000 kronor. Lag ([2019:431](https://selex.se/eli/sfs/2019/431)).