---
beteckning: 2007:979
rubrik: Lag om åtgärder för att förhindra vissa särskilt allvarliga brott
departement: Justitiedepartementet
utfardad_datum: 2007-11-22
ikraft_datum: 2008-01-01
publicerad_datum: 2025-05-26
forarbeten: "Prop. 2005/06:177, 2006/07:133, bet. 2007/08:JuU3, rskr. 2007/08:11"
pdf_url: https://rkrattsdb.gov.se/SFSdoc/07/070979.pdf
---

# Lag om åtgärder för att förhindra vissa särskilt allvarliga brott

### 2 §

Med postkontroll avses i denna lag att en försändelse som finns hos ett befordringsföretag hålls kvar till dess att den har undersökts, öppnats eller granskats. Lag ([2024:560](https://selex.se/eli/sfs/2024/560)).

### 3 §

Ett tillstånd till tvångsmedel enligt denna lag får beviljas endast om

1. åtgärden är av synnerlig vikt för att förhindra den brottsliga verksamheten, och

2. skälen för åtgärden uppväger det intrång eller men i övrigt som åtgärden innebär för den person som åtgärden riktas mot eller för något annat motstående intresse. Lag ([2024:560](https://selex.se/eli/sfs/2024/560)).

### 4 §

Ett tillstånd till hemlig avlyssning av elektronisk kommunikation eller hemlig övervakning av elektronisk kommunikation får endast avse ett telefonnummer eller en annan adress eller en viss elektronisk kommunikationsutrustning som

1. under den tid som tillståndet avser innehas eller har innehafts av den person som åtgärden riktas mot eller annars kan antas ha använts eller komma att användas av honom eller henne, eller

2. det finns synnerlig anledning att anta att den person som åtgärden riktas mot under den tid som tillståndet avser har kontaktat eller kommer att kontakta.

Avlyssning eller övervakning får inte avse meddelanden som endast överförs eller har överförts i ett elektroniskt kommunikationsnät som med hänsyn till sin begränsade omfattning och omständigheterna i övrigt får anses vara av mindre betydelse från allmän kommunikationssynpunkt. Lag ([2024:560](https://selex.se/eli/sfs/2024/560)).

### 6 a §

Om det kan befaras att inhämtande av rättens tillstånd i en fråga enligt [6 §](#6) skulle medföra en fördröjning av väsentlig betydelse för möjligheterna att förhindra den brottsliga verksamheten, får tillstånd till åtgärden ges av åklagaren i avvaktan på rättens beslut.

Om åklagaren har lämnat tillstånd enligt första stycket, ska han eller hon snarast möjligt skriftligt anmäla beslutet till rätten. I anmälan ska skälen för åtgärden anges. Rätten ska skyndsamt pröva ärendet. Om rätten finner att det inte finns skäl för åtgärden, ska den upphäva beslutet.

Om åklagarens beslut har verkställts innan rätten gjort en prövning som avses i andra stycket, ska rätten pröva om det funnits skäl för åtgärden. Om rätten finner att det saknats sådana skäl, får de uppgifter som kommit fram inte användas i en brottsutredning till nackdel för den som har omfattats av åtgärden, eller för någon annan som uppgifterna avser. Lag ([2024:560](https://selex.se/eli/sfs/2024/560)).

### 7 §

Den tid under vilken ett beslut om tillstånd gäller får inte bestämmas längre än nödvändigt och får, i fråga om tid efter beslutet, inte överstiga en månad från dagen för beslutet.

### 8 a §

I ett tillstånd till hemlig avlyssning av elektronisk kommunikation eller hemlig övervakning av elektronisk kommunikation ska det, förutom de uppgifter som framgår av [8 §](#8), anges vilket telefonnummer eller annan adress eller vilken elektronisk kommunikationsutrustning tillståndet avser. Det ska även anges om åtgärden får verkställas utanför allmänt tillgängliga elektroniska kommunikationsnät. Lag ([2024:560](https://selex.se/eli/sfs/2024/560)).

### 8 e §

I ett tillstånd till postkontroll ska det, förutom de uppgifter som framgår av [8 §](#8), anges vilka försändelser som tillståndet omfattar och att information om åtgärden inte får lämnas till någon utan medgivande av den som har begärt åtgärden. Lag ([2024:560](https://selex.se/eli/sfs/2024/560)).

### 9 §

Vid hemlig avlyssning av elektronisk kommunikation och hemlig övervakning av elektronisk kommunikation får de tekniska hjälpmedel som behövs för avlyssningen eller övervakningen användas. Lag ([2012:286](https://selex.se/eli/sfs/2012/286)).

### 9 a §

När ett beslut om tvångsmedel verkställs får någon olägenhet eller skada inte förorsakas utöver vad som är absolut nödvändigt. Lag ([2024:560](https://selex.se/eli/sfs/2024/560)).

### 12 §

Åklagare får besluta att uppgifter som har kommit fram vid användning av tvångsmedel enligt denna lag får användas för ett annat ändamål än det som har legat till grund för tillståndet. Lag ([2023:537](https://selex.se/eli/sfs/2023/537)).

### 14 §

Upptagningar, uppteckningar och kopior av enskilda handlingar ska, i de delar de är av betydelse för att förhindra förestående brott, bevaras så länge det behövs för att förhindra brott. I de delar upptagningarna, uppteckningarna eller kopiorna innehåller sådana uppgifter om brott som enligt [12 §](#12) får användas för att utreda brott, ska de bevaras till dess att förundersökningen har lagts ned eller avslutats eller, om åtal har väckts, målet har avgjorts slutligt. De ska därefter förstöras.

En kopia av en enskild handling ska omedelbart förstöras i de delar som den omfattas av förbud enligt [9 d §](#9d) andra stycket. Lag ([2024:560](https://selex.se/eli/sfs/2024/560)).

### 15 §

Rättens beslut i frågor om tvångsmedelsanvändning enligt denna lag får verkställas omedelbart.

På förfarandet enligt denna lag tillämpas reglerna i rättegångsbalken om handläggning vid domstol av frågor om tvångsmedel i brottmål och om överklagande av beslut i sådana frågor, om inte annat sägs i denna lag. Handläggningen ska ske skyndsamt.

### 18 §

Om det gäller sekretess enligt 15 kap. 1 eller [2 §](#2), 18 kap. 1, 2 eller [3 §](#3) eller [35 kap. 1 eller 2 § offentlighets- och sekretesslagen](https://selex.se/eli/sfs/2009/400#kap35.1) ([2009:400](https://selex.se/eli/sfs/2009/400)) för uppgifter som avses i [17 §](#17), ska en underrättelse enligt [16 §](#16) skjutas upp till dess att sekretess inte längre gäller.

Har det på grund av sekretess enligt första stycket inte kunnat lämnas någon underrättelse inom ett år från det att det ärende i vilket åtgärden vidtogs avslutades, får underrättelsen underlåtas. Lag ([2009:523](https://selex.se/eli/sfs/2009/523)).

### 19 §

Beslut och åtgärder som rör tvångsmedel enligt denna lag ska dokumenteras. Lag ([2023:537](https://selex.se/eli/sfs/2023/537)).

## Övergångsbestämmelser

[2007:979](https://selex.se/eli/sfs/2007/979)

1. Denna lag träder i kraft den 1 januari 2008 och gäller till och med den 31 december 2010.

2. Tillstånd till hemlig teleavlyssning och hemlig teleövervakning för tid före rättens beslut får inte avse tid före ikraftträdandet.

[2014:1421](https://selex.se/eli/sfs/2014/1421)

1. Denna lag träder i kraft den 1 januari 2015.

2. Äldre föreskrifter gäller i fråga om användning och behandling av uppgifter som vid tvångsmedelsanvändning enligt denna lag har kommit fram om något annat brott eller någon annan brottslig verksamhet än som omfattats av tillstånd enligt lagen, om uppgifterna har samlats in före den 1 januari 2015.

[2023:537](https://selex.se/eli/sfs/2023/537)

1. Denna lag träder i kraft den 1 oktober 2023.

2. För uppgifter från tvångsmedel som har verkställts före ikraftträdandet gäller 12 och [13 §](#13)§ i den äldre lydelsen.

[2024:560](https://selex.se/eli/sfs/2024/560)

1. Denna lag träder i kraft den 1 september 2024.

2. Äldre föreskrifter gäller fortfarande för tillstånd som har beviljats före ikraftträdandet.