---
beteckning: 2007:1135
rubrik: Förordning om årliga avgifter för finansiering av Finansinspektionens verksamhet
departement: Finansdepartementet
utfardad_datum: 2007-11-29
ikraft_datum: 2008-01-01
publicerad_datum: 2025-06-02
pdf_url: https://rkrattsdb.gov.se/SFSdoc/07/071135.pdf
---

# Förordning om årliga avgifter för finansiering av Finansinspektionens verksamhet

## Förordningens tillämpningsområde

### 1 §

Denna förordning innehåller bestämmelser om årliga avgifter som ska betalas för Finansinspektionens verksamhet. Avgifterna ska finansiera den verksamhet som drivs av inspektionen med undantag för

1. sådan verksamhet som finansieras med stöd av

a) avgiftsförordningen ([1992:191](https://selex.se/eli/sfs/1992/191)),

b) förordningen ([2001:911](https://selex.se/eli/sfs/2001/911)) om avgifter för prövning av ärenden hos Finansinspektionen, eller

c) förordningen ([2023:910](https://selex.se/eli/sfs/2023/910)) med instruktion för Finansinspektionen, och

2. sådan verksamhet som fullgörs enligt förordningen ([2022:524](https://selex.se/eli/sfs/2022/524)) om statliga myndigheters beredskap och förordningen ([2015:1053](https://selex.se/eli/sfs/2015/1053)) om totalförsvar och höjd beredskap.

Avgifterna ska även finansiera den del av Statistiska centralbyråns verksamhet som avser insamling och behandling av uppgifter åt Finansinspektionen enligt lagen ([2014:484](https://selex.se/eli/sfs/2014/484)) om en databas för övervakning av och tillsyn över finansmarknaderna. Förordning ([2024:430](https://selex.se/eli/sfs/2024/430)).

### 2 §

Avgifterna enligt denna förordning ska uppgå till ett belopp som motsvarar Finansinspektionens och Statistiska centralbyråns årliga kostnader för den verksamhet som enligt [1 §](#1) ska finansieras med avgifterna.

Avgifterna ska redovisas mot inkomsttitel på det sätt som beslutas i regleringsbrev för Finansinspektionen. Förordning ([2014:502](https://selex.se/eli/sfs/2014/502)).

## Beräkning och uttag av avgifter

## Avgiftsgrupp	Fysiska personer, företag och myndigheter

Avgiftsgrupp 1	Banker, kreditmarknadsföretag, värdepappersbolag, Svenska skeppshypotekskassan, leverantörer av datarapporteringstjänster, leverantörer av kryptotillgångstjänster, utgivare av tillgångsanknutna kryptotillgångar eller kryptotillgångar som inte är tillgångsanknutna utan hänvisar till en officiell valuta, betalningsinstitut, institut för elektroniska pengar, utländska kreditinstituts filialer i Sverige som är betydande, registrerade betaltjänstleverantörer, registrerade utgivare av elektroniska pengar och fysiska och juridiska personer som är registrerade enligt lagen ([1996:1006](https://selex.se/eli/sfs/1996/1006)) om valutaväxling och annan finansiell verksamhet ([6 §](#6) )

## Avgiftsgrupp 2	Försäkringsföretag, tjänstepensionsföretag m.fl. (7 § )

## Avgiftsgrupp 3	Börser, centrala motparter, clearingbolag och värdepapperscentraler (8 § )

## Avgiftsgrupp 4	Fondförvaltare (9 § )

Avgiftsgrupp 5	Administratörer av referensvärden och vissa andra enheter som tillhandahåller referensvärden ([9 a §](#9a) )

## Avgiftsgrupp 6	Vissa statliga myndigheter (10 § )

Avgiftsgrupp 7	Övriga (11-[18 §](#18)§ ) Förordning ([2024:1241](https://selex.se/eli/sfs/2024/1241)).

### 4 §

Avgifterna från de fysiska personer, företag och myndigheter som anges i 6-[18 §](#18)§ ska ge Finansinspektionen och Statistiska centralbyrån full kostnadstäckning för respektive avgiftsgrupp som anges nedan, om inte något annat anges i denna förordning. Med full kostnadstäckning avses att varje avgiftsgrupp ska svara för både direkta kostnader och den andel av indirekta kostnader som går att hänföra till gruppen.

## Avgiftsgrupp	Fysiska personer, företag och myndigheter

Avgiftsgrupp 1	Banker, kreditmarknadsföretag, värdepappersbolag, Svenska skeppshypotekskassan, leverantörer av datarapporteringstjänster, leverantörer av kryptotillgångstjänster, utgivare av tillgångsanknutna kryptotillgångar eller kryptotillgångar som inte är tillgångsanknutna utan hänvisar till en officiell valuta, betalningsinstitut, institut för elektroniska pengar, vissa utländska kreditinstituts filialer i Sverige, registrerade betaltjänstleverantörer, registrerade utgivare av elektroniska pengar och fysiska och juridiska personer som är registrerade enligt lagen ([1996:1006](https://selex.se/eli/sfs/1996/1006)) om viss finansiell verksamhet ([6 §](#6) )

## Avgiftsgrupp 2	Försäkringsföretag, tjänstepensionsföretag m.fl. (7 § )

## Avgiftsgrupp 3	Börser, centrala motparter, clearingbolag och värdepapperscentraler (8 § )

## Avgiftsgrupp 4	Fondförvaltare (9 § )

Avgiftsgrupp 5	Administratörer av referensvärden och vissa andra enheter som tillhandahåller referensvärden ([9 a §](#9a) )

## Avgiftsgrupp 6	Vissa statliga myndigheter (10 § )

Avgiftsgrupp 7	Övriga (11-[18 §](#18)§ ) Förordning ([2025:556](https://selex.se/eli/sfs/2025/556)).

### 5 §

För varje avgiftsgrupp som anges i 6-[9 a §](#9a)§ ska Finansinspektionen beräkna ett sammanlagt avgiftsbelopp som baseras på dels gruppens andel av inspektionens och Statistiska centralbyråns kostnader det närmast föregående kalenderåret, dels de kostnader som inspektionen och Statistiska centralbyrån har beräknat för det aktuella kalenderåret.

Finansinspektionen ska fördela det sammanlagda avgiftsbeloppet för respektive avgiftsgrupp 1, 2 och 4 på de företag som ingår i gruppen. Balansomslutningen vid utgången av det närmast föregående räkenskapsåret ska utgöra grund för fördelningen. Varje företag i gruppen ska betala en avgift som är proportionell i förhållande till företagets storlek.

Om det sker en väsentlig ändring i ett företags balansomslutning i förhållande till närmast föregående räkenskapsår, får Finansinspektionen ta förändringen i beaktande vid fördelningen av avgiftsbeloppet.

Finansinspektionen ska fördela det sammanlagda avgiftsbeloppet för avgiftsgrupp 3 på de företag som ingår i gruppen. Varje företags andel av den tid Finansinspektionen lagt på gruppen närmast föregående kalenderår ska utgöra grund för fördelningen. Den kostnad som inte kan hänföras till ett enskilt företag ska fördelas på de företag som ingår i gruppen utifrån samma fördelningsgrund och med beaktande av typ av verksamhet enligt [8 §](#8).

Finansinspektionen ska fördela det sammanlagda avgiftsbeloppet för avgiftsgrupp 5 på de företag som ingår i gruppen. Varje företags andel av den tid Finansinspektionen lagt på gruppen närmast föregående kalenderår ska utgöra grund för fördelningen. Den kostnad som inte kan hänföras till ett enskilt företag ska fördelas på de företag som ingår i gruppen utifrån samma fördelningsgrund.

Den lägsta avgiften är 150 000 kronor, om inte något annat anges i denna förordning. Förordning ([2024:1241](https://selex.se/eli/sfs/2024/1241)).

## Avgiftsgrupper

## Huvudgrupper

## Avgiftsgrupp 1

### 6 §

Avgift beräknad enligt [5 §](#5) ska betalas av svenska företag, om de

1. har tillstånd att driva bank- eller finansieringsrörelse enligt lagen ([2004:297](https://selex.se/eli/sfs/2004/297)) om bank- och finansieringsrörelse,

2. har tillstånd att driva värdepappersrörelse enligt lagen ([2007:528](https://selex.se/eli/sfs/2007/528)) om värdepappersmarknaden och är värdepappersbolag,

3. har tillstånd att driva verksamhet enligt lagen ([1980:1097](https://selex.se/eli/sfs/1980/1097)) om Svenska skeppshypotekskassan,

4. enbart har tillstånd att tillhandahålla datarapporteringstjänster enligt Europaparlamentets och rådets förordning [(EU) nr 600/2014](https://eur-lex.europa.eu/legal-content/SV/ALL/?uri=celex%3A32014R0600) av den 15 maj 2014 om marknader för finansiella instrument och om ändring av förordning [(EU) nr 648/2012](https://eur-lex.europa.eu/legal-content/SV/ALL/?uri=celex%3A32012R0648),

5. har tillstånd som leverantör av kryptotillgångstjänster eller utgivare av tillgångsanknutna kryptotillgångar eller kryptotillgångar som inte är tillgångsanknutna utan hänvisar till en officiell valuta enligt Europaparlamentets och rådets förordning [(EU) 2023/1114](https://eur-lex.europa.eu/legal-content/SV/ALL/?uri=celex%3A31114R2023) av den 31 maj 2023 om marknader för kryptotillgångar och om ändring av förordningarna [(EU) nr 1093/2010](https://eur-lex.europa.eu/legal-content/SV/ALL/?uri=celex%3A32010R1093) och [(EU) nr 1095/2010](https://eur-lex.europa.eu/legal-content/SV/ALL/?uri=celex%3A32010R1095),

6. har tillstånd att tillhandahålla betaltjänster enligt lagen ([2010:751](https://selex.se/eli/sfs/2010/751)) om betaltjänster, eller

7. har tillstånd att ge ut elektroniska pengar enligt lagen ([2011:755](https://selex.se/eli/sfs/2011/755)) om elektroniska pengar.

Avgift beräknad enligt [5 §](#5) ska också betalas av utländska kreditinstitut som hör hemma inom EES och som driver verksamhet genom filial i Sverige, om filialen är en betydande filial enligt 1 kap. [5 §](#kap1.5) lagen om bank- och finansieringsrörelse. I stället för hela balansomslutningen ska 35 procent av filialens balansomslutning vid utgången av det närmast föregående räkenskapsåret utgöra grund för fördelningen enligt [5 §](#5) andra stycket.

För sådana företag som avses i första stycket 2 som har tillstånd för drift av MTF-plattformar enligt 2 kap. [1 §](#kap2.1) 8 lagen om värdepappersmarknaden är den lägsta avgiften 750 000 kronor.

Svenska skeppshypotekskassan och företag som enbart tillhandahåller datarapporteringstjänster enligt Europaparlamentets och rådets förordning [(EU) nr 600/2014](https://eur-lex.europa.eu/legal-content/SV/ALL/?uri=celex%3A32014R0600) ska betala den lägsta avgiften.

Registrerade betaltjänstleverantörer enligt lagen om betaltjänster ska betala en avgift på 30 000 kronor för fysiska personer och 50 000 kronor för juridiska personer.

Registrerade utgivare enligt lagen om elektroniska pengar ska betala en avgift på 50 000 kronor.

Fysiska och juridiska personer som är registrerade enligt lagen ([1996:1006](https://selex.se/eli/sfs/1996/1006)) om viss finansiell verksamhet ska betala en avgift på 15 000 kronor för fysiska personer och 30 000 kronor för juridiska personer, om de inte ska betala avgift enligt någon annan bestämmelse i denna förordning. Förordning ([2025:556](https://selex.se/eli/sfs/2025/556)).

## Avgiftsgrupp 2

### 7 §

Avgift beräknad enligt [5 §](#5) ska betalas av svenska företag, om de har tillstånd att driva

1. verksamhet enligt försäkringsrörelselagen ([2010:2043](https://selex.se/eli/sfs/2010/2043)), eller

2. verksamhet enligt lagen ([2019:742](https://selex.se/eli/sfs/2019/742)) om tjänstepensionsföretag.

Den lägsta avgiften är 15 000 kronor för

1. lokala försäkringsbolag som tillhör kategorin mindre, lokala bolag, och

2. försäkringsföreningar som har undantag enligt [1 kap. 19 d § första stycket försäkringsrörelselagen](https://selex.se/eli/sfs/1982/713#kap1.19d).

Den lägsta avgiften är 7 500 kronor för försäkringsföreningar som anses vara mindre föreningar enligt [1 kap. 19 d § andra stycket försäkringsrörelselagen](https://selex.se/eli/sfs/1982/713#kap1.19d). Förordning ([2024:1241](https://selex.se/eli/sfs/2024/1241)).

## Avgiftsgrupp 3

### 8 §

Avgift beräknad enligt [5 §](#5) ska betalas av svenska företag, om de har tillstånd att driva

1. reglerad marknad enligt lagen ([2007:528](https://selex.se/eli/sfs/2007/528)) om värdepappersmarknaden,

2. clearingverksamhet enligt lagen ([2024:114](https://selex.se/eli/sfs/2024/114)) om clearing och avveckling av betalningar eller Europaparlamentets och rådets förordning [(EU) nr 648/2012](https://eur-lex.europa.eu/legal-content/SV/ALL/?uri=celex%3A32012R0648) av den 4 juli 2012 om OTC-derivat, centrala motparter och transaktionsregister, eller

3. verksamhet som värdepapperscentral enligt Europaparlamentets och rådets förordning [(EU) nr 909/2014](https://eur-lex.europa.eu/legal-content/SV/ALL/?uri=celex%3A32014R0909) av den 23 juli 2014 om förbättrad värdepappersavveckling i Europeiska unionen och om värdepapperscentraler samt ändring av direktiv [98/26/EG](https://eur-lex.europa.eu/legal-content/SV/ALL/?uri=celex%3A31998L0026) och 2014/65/EU och förordning [(EU) nr 236/2012](https://eur-lex.europa.eu/legal-content/SV/ALL/?uri=celex%3A32012R0236). Förordning ([2024:430](https://selex.se/eli/sfs/2024/430)).

## Avgiftsgrupp 4

### 9 §

Avgift enligt [5 §](#5) ska betalas av svenska företag, om de har tillstånd att

1. driva fondverksamhet enligt lagen ([2004:46](https://selex.se/eli/sfs/2004/46)) om värdepappersfonder, eller

2. förvalta en alternativ investeringsfond enligt lagen ([2013:561](https://selex.se/eli/sfs/2013/561)) om förvaltare av alternativa investeringsfonder.

I stället för balansomslutningen ska det sammanlagda värdet av de fonder som ett fondbolag respektive en AIF-förvaltare som avses i första stycket förvaltar vid utgången av närmast föregående räkenskapsåret utgöra grund för fördelningen enligt [5 §](#5) andra stycket.

AIF-förvaltare som är registrerade enligt 2 kap. [3 §](#kap2.3) lagen om förvaltare av alternativa investeringsfonder ska betala en avgift på 15 000 kronor. Förordning ([2024:1241](https://selex.se/eli/sfs/2024/1241)).

## Avgiftsgrupp 5

### 9 a §

Avgift beräknad enligt [5 §](#5) ska betalas av

1. svenska administratörer som är auktoriserade eller registrerade av Finansinspektionen enligt artikel 34 i Europaparlamentets och rådets förordning [(EU) 2016/2011](https://eur-lex.europa.eu/legal-content/SV/ALL/?uri=celex%3A32011R2016) av den 8 juni 2016 om index som används som referensvärden för finansiella instrument och finansiella avtal eller för att mäta investeringsfonders resultat, och om ändring av direktiven 2[008/48/EG](https://eur-lex.europa.eu/legal-content/SV/ALL/?uri=celex%3A3008L0048) och 2014/17/EU och förordning [(EU) nr 596/2014](https://eur-lex.europa.eu/legal-content/SV/ALL/?uri=celex%3A32014R0596), eller

2. sådana svenska enheter under tillsyn som av Finansinspektionen har fått ett godkännande av ett referensvärde för användning i unionen enligt artikel 33.1 i EU-förordningen. Förordning ([2018:2051](https://selex.se/eli/sfs/2018/2051)).

## Avgiftsgrupp 6

### 10 §

Avgift som baseras på myndighetens andel av Finansinspektionens kostnader det närmast föregående kalenderåret ska betalas av

1. Pensionsmyndigheten, och

2. Sjunde AP-fonden.

Den lägsta avgiften är 50 000 kr. Förordning ([2017:1191](https://selex.se/eli/sfs/2017/1191)).

## Avgiftsgrupp 7

## Försäkringsförmedlare

### 11 §

Försäkringsförmedlare som är fysiska personer och registrerade enligt 2 kap. [3 §](#kap2.3) lagen ([2018:1219](https://selex.se/eli/sfs/2018/1219)) om försäkringsdistribution ska betala en avgift på 1 500 kr.

Försäkringsförmedlare som är fysiska personer och registrerade enligt 2 kap. [4 §](#kap2.4) lagen om försäkringsdistribution ska betala en avgift på 1 000 kr.

Försäkringsförmedlare som är juridiska personer och registrerade enligt 2 kap. [3 §](#kap2.3) lagen om försäkringsdistribution ska betala en avgift på 1 000 kr för varje anställd som den 31 december närmast föregående år bedrev försäkringsdistribution för den juridiska personens räkning. Lägsta avgift för juridiska personer är 4 000 kr.

Försäkringsförmedlare som är juridiska personer och registrerade enligt 2 kap. [4 §](#kap2.4) lagen om försäkringsdistribution ska betala en avgift på 3 000 kr.

Paragrafen gäller inte den som ska betala avgift enligt någon annan bestämmelse i denna förordning. Förordning ([2021:1213](https://selex.se/eli/sfs/2021/1213)).

### 12 §

Försäkringsföretag som avses i 2 kap. [4 §](#kap2.4) lagen ([2018:1219](https://selex.se/eli/sfs/2018/1219)) om försäkringsdistribution ska betala en avgift på 5 000 kr.

Första stycket gäller inte, om försäkringsföretaget ska betala avgift enligt någon annan bestämmelse i denna förordning. Förordning ([2018:1234](https://selex.se/eli/sfs/2018/1234)).

## Pensionsstiftelser

### 13 §

Pensionsstiftelser enligt lagen ([1967:531](https://selex.se/eli/sfs/1967/531)) om tryggande av pensionsutfästelse m.m. som tryggar utfästelser om pension till färre än 16 personer för vilka avsättningar har gjorts till stiftelsen ska betala en avgift på 2 000 kr, om inte annat följer av tredje stycket.

Pensionsstiftelser som avses i [9 a §](#9a) första stycket lagen om tryggande av pensionsutfästelse m.m. ska betala en avgift på 5 000 kr, om inte annat följer av tredje stycket.

Pensionsstiftelser som avses i [9 a §](#9a) andra eller tredje stycket lagen om tryggande av pensionsutfästelse m.m. ska betala en avgift på 20 000 kr. Förordning ([2020:1049](https://selex.se/eli/sfs/2020/1049)).

### 15 b §

Svenska företag med tillstånd enligt 2 kap. [1 §](#kap2.1) eller 3 kap. [1 §](#kap3.1) lagen ([2016:1024](https://selex.se/eli/sfs/2016/1024)) om verksamhet med bostadskrediter ska betala en avgift på 100 000 kr. Förordning ([2023:860](https://selex.se/eli/sfs/2023/860)).

### /1503 av den 7 oktober 2020 om europeiska leverantörer av gräsrotsfinansieringstjänster för företag och om ändring av förordning (EU) 2017/ 15 c §

Svenska leverantörer av gräsrotsfinansieringstjänster med auktorisation enligt artikel 12 i Europaparlamentets och rådets förordning (EU) 20201129 och direktiv [(EU) 2019/1937](https://eur-lex.europa.eu/legal-content/SV/ALL/?uri=celex%3A31937R2019) ska betala en avgift på 75 000 kr, om leverantören inte ska betala en avgift på minst 75 000 kr enligt någon annan bestämmelse i denna förordning.

Den som ska betala en avgift enligt första stycket ska inte betala en avgift för tillståndspliktig verksamhet enligt någon annan bestämmelse i denna förordning, om den avgiften skulle uppgå till mindre än 75 000 kr. Förordning ([2021:1213](https://selex.se/eli/sfs/2021/1213)).

### 15 d §

Fysiska och juridiska personer som har tillstånd enligt [2 §](#2) inkassolagen ([1974:182](https://selex.se/eli/sfs/1974/182)) ska betala en avgift på 25 000 kronor, om de inte ska betala avgift enligt någon annan bestämmelse i denna förordning. Förordning ([2025:556](https://selex.se/eli/sfs/2025/556)).

### 15 e §

Företag som har tillstånd enligt 3 kap. [1 §](#kap3.1) lagen ([2023:714](https://selex.se/eli/sfs/2023/714)) om förvärv och förvaltning av nödlidande kreditavtal ska betala en avgift på 100 000 kr. Förordning ([2023:860](https://selex.se/eli/sfs/2023/860)).

## Emittenter, originatorer, företag av allmänt intresse och röstningsrådgivare

### 16 §

Emittenter som avses i 16 kap. [1 §](#kap16.1) första stycket lagen ([2007:528](https://selex.se/eli/sfs/2007/528)) om värdepappersmarknaden ska betala en avgift på 30 000 kr. Förordning ([2023:860](https://selex.se/eli/sfs/2023/860)).

### 16 a §

Företag som omfattas av lagen ([2016:429](https://selex.se/eli/sfs/2016/429)) om tillsyn över företag av allmänt intresse i fråga om revision ska betala en avgift på 5 000 kr. Förordning ([2017:1191](https://selex.se/eli/sfs/2017/1191)).

### 16 b §

Avgift på 10 000 kronor ska betalas av följande emittenter och originatorer som står under Finansinspektionens tillsyn:

1. emittenter av europeiska gröna obligationer som avses i artikel 3 i Europaparlamentets och rådets förordning [(EU) 2023/2631](https://eur-lex.europa.eu/legal-content/SV/ALL/?uri=celex%3A32631R2023) av den 22 november 2023 om europeiska gröna obligationer och frivilligt upplysningslämnande för obligationer som marknadsförs som miljömässigt hållbara och för hållbarhetslänkade obligationer,

2. originatorer till europeiska gröna värdepapperiseringsobligationer som avses i artikel 16 i samma förordning, och

3. emittenter som lämnar periodiska upplysningar efter emission med hjälp av gemensamma mallar enligt artikel 21 i samma förordning. Förordning ([2024:1241](https://selex.se/eli/sfs/2024/1241)).

### 17 §

Företag som omfattas av lagen ([2019:284](https://selex.se/eli/sfs/2019/284)) om röstningsrådgivare ska betala en avgift på 25 000 kr. Förordning ([2019:294](https://selex.se/eli/sfs/2019/294)).

## Utländska företag

### 18 §

Utländska företag ska betala avgift enligt följande:

1. Försäkringsgivare från tredjeland som avses i 1 kap. [5 §](#kap1.5) första stycket 2 lagen ([1998:293](https://selex.se/eli/sfs/1998/293)) om utländska försäkringsgivares och tjänstepensionsinstituts verksamhet i Sverige och som driver försäkringsrörelse i Sverige genom generalagent eller filial, ska betala 50 000 kronor.

2. Utländska förvaltningsbolag, med filial i Sverige, som avses i 1 kap. [6 §](#kap1.6) lagen ([2004:46](https://selex.se/eli/sfs/2004/46)) om värdepappersfonder, ska betala 15 000 kronor.

3. Utländska förvaltningsbolag som enligt 1 kap. [6 b §](#kap1.6b) lagen om värdepappersfonder har tillstånd att förvalta värdepappersfonder, ska betala 15 000 kronor per fond.

4. Kreditinstitut från ett annat land inom EES, med filial i Sverige, som avses i 4 kap. [1 §](#kap4.1) lagen ([2004:297](https://selex.se/eli/sfs/2004/297)) om bank- och finansieringsrörelse och som inte ska betala avgift enligt [6 §](#6) andra stycket, ska betala 100 000 kronor.

5. Utländska värdepappersföretag från ett land inom EES som avses i 4 kap. [1 §](#kap4.1) första stycket 1 lagen ([2007:528](https://selex.se/eli/sfs/2007/528)) om värdepappersmarknaden och utländska företag som avses i 4 kap. [4 §](#kap4.4) samma lag, ska, om de driver verksamhet från filial i Sverige, betala 50 000 kronor.

6. Utländska företag som avses i 12 kap. [9 §](#kap12.9) lagen om värdepappersmarknaden och som har tillstånd att driva en reglerad marknad från filial i Sverige, ska betala 50 000 kronor.

7. Utländska företag som avses i 19 kap. [12 §](#kap19.12) lagen om värdepappersmarknaden och som har tillstånd att driva clearingverksamhet från filial i Sverige, ska betala 50 000 kronor.

8. Utländska EES-baserade AIF-förvaltare som avses i 5 kap. [1 §](#kap5.1) lagen ([2013:561](https://selex.se/eli/sfs/2013/561)) om förvaltare av alternativa investeringsfonder och som förvaltar en fond som är etablerad i Sverige med stöd av artikel 5.1 i Europaparlamentets och rådets förordning [(EU) 2017/1131](https://eur-lex.europa.eu/legal-content/SV/ALL/?uri=celex%3A31131R2017) av den 14 juni 2017 om penningmarknadsfonder, ska betala 20 000 kronor per fond.

9. Utländska EES-baserade AIF-förvaltare som avses i 5 kap. [2 §](#kap5.2) lagen om förvaltare av alternativa investeringsfonder och som förvaltar en specialfond, ska betala 20 000 kronor per fond.

10. Utländska EES-baserade AIF-förvaltare som avses i 5 kap. [6 §](#kap5.6) lagen om förvaltare av alternativa investeringsfonder och som marknadsför en alternativ investeringsfond till icke- professionella investerare, ska betala 15 000 kronor per fond.

11. Utländska EES-baserade AIF-förvaltare som avses i 5 kap. [8 §](#kap5.8) lagen om förvaltare av alternativa investeringsfonder och som driver verksamhet från filial i Sverige, ska betala 15 000 kronor.

12. Icke EES-baserade AIF-förvaltare som avses i 5 kap. [11 §](#kap5.11) lagen om förvaltare av alternativa investeringsfonder och som marknadsför en alternativ investeringsfond till icke- professionella investerare, ska betala 15 000 kronor per fond.

13. Icke EES-baserade AIF-förvaltare som avses i 5 kap. [13 §](#kap5.13) lagen om förvaltare av alternativa investeringsfonder och som driver verksamhet från filial i Sverige, ska betala 15 000 kronor.

14. Utländska EES-baserade AIF-förvaltare som förvaltar en fond som är etablerad i Sverige med stöd av artikel 6.1 i Europaparlamentets och rådets förordning [(EU) 2015/760](https://eur-lex.europa.eu/legal-content/SV/ALL/?uri=celex%3A32015R0760) av den 29 april 2015 om europeiska långsiktiga investeringsfonder, ska betala 20 000 kronor.

15. Utländska företag med filial i Sverige och tillstånd enligt 2 kap. [7 §](#kap2.7) eller 3 kap. [7 §](#kap3.7) lagen ([2016:1024](https://selex.se/eli/sfs/2016/1024)) om verksamhet med bostadskrediter ska betala 50 000 kronor.

16. Utländska kreditförmedlare från ett land inom EES som driver verksamhet från filial i Sverige enligt 3 kap. [6 §](#kap3.6) lagen om verksamhet med bostadskrediter, ska betala 15 000 kronor.

17. Försäkringsförmedlare från ett annat land inom EES, med filial eller en permanent närvaro i Sverige, som avses i 3 kap. [1 §](#kap3.1) första stycket 2 lagen ([2018:1219](https://selex.se/eli/sfs/2018/1219)) om försäkringsdistribution, ska betala 15 000 kronor.

18. Försäkringsförmedlare från tredjeland som avses i 3 kap. [3 §](#kap3.3) lagen om försäkringsdistribution, ska betala 15 000 kronor. Förordning ([2024:1241](https://selex.se/eli/sfs/2024/1241)).

## Avgift i vissa fall

## Uttag av avgift när någon tidigare inte har stått under tillsyn av Finansinspektionen

### 19 §

Ett företag som ska betala avgift enligt någon av 6–[9 §](#9)§ det första året som det står under tillsyn av Finansinspektionen, ska betala den lägsta avgiften.

Första stycket gäller inte för företag som har förvärvat väsentliga delar av ett företag som sedan tidigare står under Finansinspektionens tillsyn. I ett sådant fall gäller det som anges i [5 §](#5) om grunden för fördelningen av avgiftsbeloppet. Förordning ([2017:1191](https://selex.se/eli/sfs/2017/1191)).

### 20 §

Om en fysisk person, ett företag eller en myndighet som ska betala avgift enligt någon av 10-[18 §](#18)§ har börjat stå under tillsyn av Finansinspektionen under året, ska avgiften för det året minskas med hänsyn till den tid som personen, företaget eller myndigheten inte har stått under tillsyn. Förordning ([2019:468](https://selex.se/eli/sfs/2019/468)).

## Uttag av avgift när någon upphör att stå under tillsyn av Finansinspektionen

### 21 §

Om en fysisk person, ett företag eller en myndighet som ska betala avgift enligt någon av 6-[18 §](#18)§ upphör att stå under tillsyn av Finansinspektionen under året, ska avgiften minskas med hänsyn till den tid som personen, företaget eller myndigheten därefter inte har stått under tillsyn. Förordning ([2019:468](https://selex.se/eli/sfs/2019/468)).

## Uttag av avgift när någon byter avgiftsgrupp

### 22 §

Om tillsynen av en fysisk person eller ett företag omfattar ett helt år men grunden för uttag av avgift har ändrats under året på det sättet att personen eller företaget har bytt från en avgiftsgrupp till en annan, ska beräkningen av avgiften baseras på den tid som personen eller företaget har tillhört respektive avgiftsgrupp. Förordning ([2019:468](https://selex.se/eli/sfs/2019/468)).

## Uttag av avgift som uppgår till mindre än 300 kr

### 23 §

Om den avgift som beräknas enligt 20 eller [21 §](#21) uppgår till mindre än 300 kr, får Finansinspektionen i ett enskilt fall besluta att någon avgift inte ska tas ut.

## Betalning och slutavräkning

### 24 §

Finansinspektionen ska varje år besluta avgiftens storlek och senast den 30 november till varje fysisk person, företag och myndighet som ska betala avgift skicka en faktura på det belopp som ska betalas samt ange när avgiften senast ska vara betald.

Avgiften ska betalas genom insättning på det konto som Finansinspektionen anger på fakturan.

Dröjsmålsränta tas ut på avgifter som inte betalas i rätt tid, om det inte finns särskilda skäl mot det. Dröjsmålsränta ska beräknas för år enligt en räntefot som motsvarar den av Sveriges riksbank fastställda vid varje tid gällande referensräntan enligt [9 §](#9) räntelagen ([1975:635](https://selex.se/eli/sfs/1975/635)) med ett tillägg av åtta procentenheter.

Finansinspektionen ska i slutet av varje år göra en jämförelse mellan inbetalda avgifter under året och slutliga kostnader för varje avgiftsgrupp. Resultatet av denna jämförelse ska beaktas när avgift för nästföljande år beräknas för avgiftsgruppen. Förordning ([2012:383](https://selex.se/eli/sfs/2012/383)).

## Minskning av avgift

### 25 §

Om det finns särskilda skäl, får Finansinspektionen i ett enskilt fall besluta att minska avgiften.

## Överklagande

### 26 §

I [40 §](#40) förvaltningslagen ([2017:900](https://selex.se/eli/sfs/2017/900)) finns bestämmelser om överklagande till allmän förvaltningsdomstol. Förordning ([2018:1028](https://selex.se/eli/sfs/2018/1028)).