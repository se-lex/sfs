---
beteckning: 1980:770
rubrik: Förordning om beräkning av kapitalbelopp m.m. inom sjömanspensioneringen
departement: Landsbygds- och infrastrukturdepartementet
utfardad_datum: 1980-10-09
publicerad_datum: 2023-01-13
pdf_url: https://svenskforfattningssamling.se/sites/default/files/sfs/1980-10/SFS1980-770.pdf
andringsforfattningar:
  - beteckning: "1994:1276"
    rubrik: "Förordning (1994:1276) om ändring i förordningen (1980:770) om beräkning av kapitalbelopp m.m. inom sjömanspensioneringen"
    ikraft_datum: 1994-10-01
    anteckningar: ändr. 7 §
  - beteckning: "2004:1074"
    rubrik: "Förordning (2004:1074) om ändring i (1980:770) om beräkning av kapitalbelopp m.m. inom sjömanspensioneringen"
    ikraft_datum: 2005-01-01
    anteckningar: ändr. 7 §
  - beteckning: "2009:1179"
    rubrik: "Förordning (2009:1179) om ändring i förordningen (1980:770) om beräkning av kapitalbelopp m.m. inom sjömanspensioneringen"
    ikraft_datum: 2010-01-01
    anteckningar: ändr. 7 §
---

# Förordning (1980:770) om beräkning av kapitalbelopp m.m. inom sjömanspensioneringen

## 1 §

I denna förordning anges de grunder som skall tillämpas vid

1. beräkning av kapitalbelopp och fondkapital enligt punkt 7 övergångsbestämmelserna till kungörelsen ([1972:412](https://selex.se/eli/sfs/1972/412)) om sjömanspension,

2. beräkning av kapitalbelopp och engångsbelopp enligt [11 a §](#11a) kungörelsen om sjömanspension och enligt punkt 4 i övergångsbestämmelserna till förordningen ([1980:432](https://selex.se/eli/sfs/1980/432)) om ändring i kungörelsen,

3. omräkning av pensionsbelopp enligt punkt 3 i övergångsbestämmelserna till sistnämnda förordning.

## 2 §

Beräkningen skall göras med utgångspunkt från aktuell pensionsnivå.

## 3 §

Räntefoten antas till 2,5 procent för pension som omräknas vid ändring av basbeloppet (värdesäkrad pension) och 7,5 procent för annan pension (ej värdesäkrad pension).

## 4 §

Som antaganden i fråga om dödlighet gäller de formler som försäkringsinspektionen har fastställt enligt punkt 2.a i bilagan till kungörelsen (BFFS [1977:5](https://selex.se/eli/sfs/1977/5)) om försäkringstekniska grunder att tillämpas vid beräkning av kapitalvärde enligt [3 §](#3) lagen ([1967:531](https://selex.se/eli/sfs/1967/531)) om tryggande av pensionsutfästelse m.m.

## 5 §

Vid tillämpning av [11a §](#11a) tredje stycket kungörelsen ([1972:412](https://selex.se/eli/sfs/1972/412)) om sjömanspension får det enligt 2-[4 §](#4)§ beräknade beloppet sättas ned, om det är motiverat med hänsyn till den försäkrades allmänna hälsotillstånd eller med hänsyn till förväntad nedsättning av pensionsbeloppet på grund av samordning med annan pension.

## 6 §

Belopp som har räknats fram enligt 2-[5 §](#5)§ skall höjas med tre procent (omkostnadstillägg).

## 7 §

Närmare föreskrifter om beräkning av sådana kapitalbelopp m.m. som avses i denna förordning meddelas av Pensionsmyndigheten. Förordning ([2009:1179](https://selex.se/eli/sfs/2009/1179)).