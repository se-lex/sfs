---
beteckning: 1980:865
rubrik: Lag mot skatteflykt
departement: Finansdepartementet
utfardad_datum: 1980-11-27
publicerad_datum: 2008-10-10
forarbeten: "Prop. 1980/81:17, SkU 1980/81:8, rskr 1980/81:27"
pdf_url: https://svenskforfattningssamling.se/sites/default/files/sfs/1980-11/SFS1980-865.pdf
andringsforfattningar:
  - beteckning: "1983:75"
    rubrik: "Lag (1983:75) om ändring i lagen (1980:865) mot skatteflykt"
    ikraft_datum: 1983-03-01
    anteckningar: "ändr. 2, 3 §§"
  - beteckning: "1985:1013"
    rubrik: "Lag (1985:1013) om ändring i lagen (1980:865) mot skatteflykt"
    ikraft_datum: 1986-01-01
    anteckningar: "ändr. ikrafttr.best. till 1980:865"
  - beteckning: "1988:780"
    rubrik: "Lag (1988:780) om ändring i lagen (1980:865) mot skatteflykt"
    ikraft_datum: 1989-01-01
    anteckningar: "ändr. ikrafttr.best. till 1980:865"
  - beteckning: "1989:1037"
    rubrik: "Lag (1989:1037) om ändring i lagen (1980:865) mot skatteflykt"
    ikraft_datum: 1990-01-01
    anteckningar: "ändr. ikrafttr.best. till 1980:865"
  - beteckning: "1990:382"
    rubrik: "Lag (1990:382) om ändring i lagen (1980:865) mot skatteflykt"
    ikraft_datum: 1990-06-30
    anteckningar: "ändr. 3 §, ny 4 §"
  - beteckning: "1990:1464"
    rubrik: "Lag (1990:1464) om ändring i lagen (1980:865) mot skatteflykt"
    ikraft_datum: 1991-01-01
    anteckningar: "ändr. ikraftträdandebest. till 1980:865"
  - beteckning: "1992:1600"
    rubrik: "Lag (1992:1600) om upphävande av lagen (1980:865) mot skatteflykt"
    anteckningar: upph.
---

# Lag (1980:865) mot skatteflykt

## 1 §

Denna lag gäller i fråga om taxering till kommunal inkomstskatt, statlig inkomstskatt, statlig förmögenhetsskatt, utskiftningsskatt och ersättningsskatt.

## 2 §

Vid taxeringen skall hänsyn ej tas till rättshandling som har företagits av den skattskyldige eller av juridisk person, vars inkomst helt eller delvis beskattas hos den skattskyldige, om

1. rättshandlingen, ensam eller tillsammans med annan rättshandling i vilken den skattskyldige eller den juridiska personen direkt eller indirekt medverkat, ingår i ett förfarande som medför en inte oväsentlig skatteförmån för den skattskyldige,

2. skatteförmånen med hänsyn till omständigheterna kan antas ha utgjort det huvudsakliga skälet för förfarandet och

3. en taxering på grundval av förfarandet skulle strida mot lagstiftningens grunder. Lag ([1983:75](https://selex.se/eli/sfs/1983/75)).

## 3 §

Om [2 §](#2) tillämpas skall taxeringsbeslut fattas som om rättshandlingen inte hade företagits. Framstår förfarandet med hänsyn till det ekonomiska resultatet --bortsett från skatteförmånen -- som en omväg i förhållande till det närmast till hands liggande förfarandet, skall taxeringsbeslutet i stället fattas som om den skattskyldige hade valt det förfarandet. Om de nu angivna grunderna för taxeringsbeslutet inte kan tillämpas eller skulle leda till oskäligt resultat, skall taxeringsbeslutet fattas med tillämpning av [4 kap. 3 § taxeringslagen](https://selex.se/eli/sfs/1990/324#kap4.3) ([1990:324](https://selex.se/eli/sfs/1990/324)). Lag ([1990:382](https://selex.se/eli/sfs/1990/382)).

## 4 §

Fråga om tillämpning av denna lag prövas av länsrätten efter framställning av skattemyndighet eller riksskatteverket. Om handläggning av framställning om tillämpning av lagen och om överklagande av beslut i anledning av sådan framställning gäller i tillämpliga delar bestämmelserna i [6 kap. taxeringslagen](https://selex.se/eli/sfs/1990/324) ([1990:324](https://selex.se/eli/sfs/1990/324)).

Framställning enligt första stycket får göras före utgången av de frister som enligt [4 kap. 19--22 §§ taxeringslagen](https://selex.se/eli/sfs/1990/324#kap4.19) gäller för beslut om eftertaxering. Lag ([1990:382](https://selex.se/eli/sfs/1990/382)).