---
beteckning: 1980:541
rubrik: "Förordning om förbud mot åldersdiskriminering vid tjänstetillsättning, m.m."
departement: Civildepartementet
utfardad_datum: 1980-06-12
publicerad_datum: 2008-10-10
pdf_url: https://svenskforfattningssamling.se/sites/default/files/sfs/1980-06/SFS1980-541.pdf
andringsforfattningar:
  - beteckning: "1991:1743"
    anteckningar: upph.
---

# Förordning (1980:541) om förbud mot åldersdiskriminering vid tjänstetillsättning, m.m.

## 1 §

Denna förordning gäller dels tjänster för vilka avlöningsförmånerna fastställs under medverkan av regeringen eller en myndighet som regeringen bestämmer, dels uppdrag för vilka ersättningen bestäms av regeringen eller en annan statlig myndighet.

## 2 §

Myndigheterna får inte föreskriva någon övre åldersgräns som villkor för att erhålla en tjänst eller ett uppdrag eller vid ledigkungörande av en tjänst uttala något önskemål i fråga om en sökandes högsta ålder.

## 3 §

Vad som sägs i [2 §](#2) tillämpas också på en utbildning som särskilt anordnas för att ge kompetens för en tjänst eller ett uppdrag.