---
beteckning: 1980:1070
rubrik: Förordning om godkännande av enskilda tandtekniska laboratorier
departement: Socialdepartementet
utfardad_datum: 1980-12-11
publicerad_datum: 2008-10-10
pdf_url: https://svenskforfattningssamling.se/sites/default/files/sfs/1980-12/SFS1980-1070.pdf
andringsforfattningar:
  - beteckning: "1984:285"
    rubrik: "Förordning (1984:285) om ändring i förordningen (1980:1070) om godkännande av enskilda tandtekniska laboratorier"
    ikraft_datum: 1984-06-12
    anteckningar: "ändr. 3 §, övergångsbest."
  - beteckning: "1986:360"
    rubrik: "Förordning (1986:360) om ändring i förordningen (1980:1070) om godkännande av enskilda tandtekniska laboratorier"
    ikraft_datum: 1986-07-01
    anteckningar: "ändr. 3, 4, 6 §§"
  - beteckning: "1995:276"
    rubrik: "Förordning (1995:276) om ändring i förordningen (1980:1070) om godkännande av enskilda tandtekniska laboratorier"
    ikraft_datum: 1995-04-01
    anteckningar: ändr. 11 §
  - beteckning: "1998:561"
    rubrik: "Förordning (1998:561) om upphävande av förordningen (1980:1070) om godkännande av enskilda tandtekniska laboratorier"
    anteckningar: upph.
---

# Förordning (1980:1070) om godkännande av enskilda tandtekniska laboratorier

### 1 §

Enskilda tandtekniska laboratorier godkänns enligt denna förordning.

Med enskilt tandtekniskt laboratorium avses i denna förordning ett tandtekniskt laboratorium, som innehas av någon annan än staten, en kommun eller en landstingskommun.

### 2 §

Frågor om godkännande prövas av socialstyrelsen.

### 3 §

Ett enskilt tandtekniskt laboratorium skall godkännas om det uppfyller följande villkor.

Den som förestår laboratoriet skall vara heltidsarbetande och ha genomgått för tandtekniker föreskriven utbildning eller annars godkänts av socialstyrelsen. Han skall ha arbetat inom yrket i minst fyra år. Den yrkesverksamma tiden skall ha fullgjorts efter genomgången utbildning till tandtekniker eller efter motsvarande godkännande av socialstyrelsen. Förordning ([1986:360](https://selex.se/eli/sfs/1986/360)).

### 4 §

Om särskilda skäl föreligger i ett visst fall får socialstyrelsen medge undantag från kraven i [3 §](#3). Förordning ([1986:360](https://selex.se/eli/sfs/1986/360)).

### 5 §

Godkännandet utfärdas för den som innehar laboratoriet och meddelas för viss tid eller tills vidare. Godkännandet upphör att gälla om laboratoriet överlåts.

### 6 §

Om kraven i [3 §](#3) inte längre uppfylls eller om de förhållanden förändras som har lagts till grund för godkännande av laboratoriet enligt [4 §](#4), skall den som driver laboratoriet anmäla detta till socialstyrelsen. Förordning ([1986:360](https://selex.se/eli/sfs/1986/360)).

### 7 §

Den som innehar laboratoriet skall på socialstyrelsens begäran lämna styrelsen de handlingar och upplysningar om verksamheten som styrelsen behöver för att tillse att kraven på godkännande är uppfyllda.

### 8 §

Godkännandet skall återkallas om förutsättningarna för godkännandet inte längre föreligger eller en begäran om handlingar eller upplysningar enligt [7 §](#7) inte efterkoms.

Beslut om återkallelse meddelas av socialstyrelsen.

### 9 §

För att täcka kostnaderna för socialstyrelsens handläggning av ansökningar enligt denna förordning skall den som söker godkännande för ett laboratorium erlägga särskild avgift som bestäms av socialstyrelsen.

### 10 §

Socialstyrelsen skall föra förteckning över godkända laboratorier.

### 11 §

Socialstyrelsens beslut i fråga om godkännande av ett laboratorium eller återkallelse av ett godkännande får överklagas hos allmän förvaltningsdomstol. Socialstyrelsens beslut om avgifter överklagas hos regeringen.

Prövningstillstånd krävs vid överklagande till kammarrätten. Förordning ([1995:276](https://selex.se/eli/sfs/1995/276)).

## Övergångsbestämmelser

[1980:1070](https://selex.se/eli/sfs/1980/1070)

Denna förordning träder i kraft den 1 januari 1981.

Enskilda tandtekniska laboratorier som inte uppfyller kraven i [3 §](#3) får utan hinder härav övergångsvis ges ett tidsbegränsat godkännande. Ett sådant godkännande meddelas för högst ett år i sänder och får ej avse tid efter utgången av juni 1986. Förordning ([1984:285](https://selex.se/eli/sfs/1984/285)).

[1986:360](https://selex.se/eli/sfs/1986/360)

1. Denna förordning träder i kraft den 1 juli 1986.

2. För laboratorium som har godkänts före ikraftträdandet gäller äldre föreskrifter om föreståndares yrkesverksamma tid till dess ny föreståndare tillsätts.

[1995:276](https://selex.se/eli/sfs/1995/276)

Denna förordning träder i kraft den 1 april 1995. Beslut som har meddelats före ikraftträdandet överklagas enligt äldre bestämmelser.