---
beteckning: 1980:440
rubrik: Förordning om överförande av avlöningsmedel som har innehållits på grund av strejk eller lockout
departement: Finansdepartementet
utfardad_datum: 1980-05-29
publicerad_datum: 2008-10-10
pdf_url: https://svenskforfattningssamling.se/sites/default/files/sfs/1980-05/SFS1980-440.pdf
andringsforfattningar:
  - beteckning: "1993:1278"
    anteckningar: upph.
---

# Förordning (1980:440) om överförande av avlöningsmedel som har innehållits på grund av strejk eller lockout

## 1 §

Denna förordning gäller statliga myndigheter under regeringen. Den skall dock inte tillämpas av de affärsdrivande verken och inte heller av myndigheter med uppdragsverksamhet till den del de avlöningar som avses i [2 §](#2) skulle ha finansierats genom intäkter.

## 2 §

Avlöningsmedel, som har innehållits för att arbetstagare någon gång under tiden den 25 april-den 11 maj 1980 har deltagit i strejk eller omfattats av lockout, skall senast den 30 juni 1980 föras över till den i statsbudgeten för budgetåret 1979/80 upptagna inkomsttiteln Övriga diverse inkomster.

## 3 §

Det belopp som har förts över enligt [1 §](#1) skall redovisas i anslagsframställningarna för budgetåret 1981/82.

## 4 §

De ytterligare föreskrifter som behövs för verkställigheten av denna förordning meddelas av riksrevisionsverket.