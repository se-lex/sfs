---
beteckning: 1980:548
rubrik: Förordning med instruktion för de allmänna advokatbyråerna
departement: Justitiedepartementet
utfardad_datum: 1980-06-05
publicerad_datum: 2008-10-10
pdf_url: https://svenskforfattningssamling.se/sites/default/files/sfs/1980-06/SFS1980-548.pdf
andringsforfattningar:
  - beteckning: "1984:969"
    rubrik: "Förordning (1984:969) om ändring i förordningen (1980:548) med instruktion för de allmänna advokatbyråerna"
    ikraft_datum: 1985-01-01
    anteckningar: "ändr. 1, 8, 13 §§"
  - beteckning: "1986:1096"
    rubrik: "Förordning (1986:1096) om ändring i förordningen (1980:548) med instruktion för de allmänna advokatbyråerna"
    ikraft_datum: 1987-01-01
    anteckningar: ändr. 1 §
  - beteckning: "1987:960"
    rubrik: "Förordning (1987:960) om ändring i förordningen (1980:548) med instruktion för de allmänna advokatbyråerna"
    ikraft_datum: 1988-01-01
    anteckningar: "ändr. 1, 9, 11, 13 §§"
  - beteckning: "1988:911"
    rubrik: "Förordning (1988:911) om ändring i förordningen (1980:548) med instruktion för de allmänna advokatbyråerna"
    ikraft_datum: 1988-09-01
    anteckningar: "ändr. 1, 9, 13 §§"
  - beteckning: "1988:1368"
    rubrik: "Förordning (1988:1368) om ändring i förordningen (1980:548) med instruktion för de allmänna advokatbyråerna"
    ikraft_datum: 1989-01-01
    anteckningar: ändr. 3 §
  - beteckning: "1989:391"
    rubrik: "Förordning (1989:391) om ändring i förordningen (1980:548) med instruktion för de allmänna advokatbyråerna"
    ikraft_datum: 1989-07-01
    anteckningar: "upph. rubr. närmast före 6 §, 6, 12 §§; ändr. 5, 11 §§"
  - beteckning: "1993:13"
    rubrik: "Förordning (1993:13) om ändring i förordningen (1980:548) med instruktion för de allmänna advokatbyråerna"
    ikraft_datum: 1993-03-01
    anteckningar: ändr. 15 §
  - beteckning: "1994:920"
    rubrik: "Förordning (1994:920) om ändring i förordningen (1980:548) med instruktion för de allmänna advokatbyråerna"
    ikraft_datum: 1994-07-01
    anteckningar: upph. 17 §; ändr. 16 §
  - beteckning: "1996:385"
    rubrik: "Förordning (1996:385) om ändring i förordningen (1980:548) med instruktion för de allmänna advokatbyråerna"
    ikraft_datum: 1996-07-01
    anteckningar: "ändr. 1, 9, 10, 11, 14 §§, rubr. närmast före 10 §"
  - beteckning: "1997:415"
    rubrik: "Förordning (1997:415) om ändring i förordningen (1980:548) med instruktion för de allmänna advokatbyråerna"
    ikraft_datum: 1997-12-01
    anteckningar: ändr. 15 §
  - beteckning: "2000:304"
    rubrik: "Förordning (2000:304) om upphävande av förordningen (1980:548) med instruktion för de allmänna advokatbyråerna"
    anteckningar: upph.
---

# Förordning (1980:548) med instruktion för de allmänna advokatbyråerna

## Inledande bestämmelser

### 1 §

Följande föreskrifter i verksförordningen ([1995:1322](https://selex.se/eli/sfs/1995/1322)) skall tillämpas på de allmänna advokatbyråerna:

6--[8 §](#8)§ om myndighetschefens ansvar och uppgifter,

### 18 §

om interna föreskrifter,

27 och [28 §](#28)§ om myndighetens föreskrifter,

### 29 §

om inhämtande av uppgifter m.m.,

### 31 §

om myndighetens beslut.

Bestämmelsen i [31 §](#31) gäller endast i fråga om administrativa ärenden.

Förvaltningslagen ([1986:223](https://selex.se/eli/sfs/1986/223)) tillämpas vid de allmänna advokatbyråerna endast i fråga om den administrativa verksamheten. Förordning ([1996:385](https://selex.se/eli/sfs/1996/385)).

## Uppgifter

### 2 §

Vid de allmänna advokatbyråerna lämnas biträde och rådgivning enligt rättshjälpslagen ([1972:429](https://selex.se/eli/sfs/1972/429)).

Om det kan ske utan hinder för den verksamhet som bedrivs enligt rättshjälpslagen skall det vid byråerna lämnas även annat biträde i rättsliga angelägenheter.

### 3 §

Om nödvändiga åtgärder annars inte skulle vidtas på grund av att ersättning för uppdraget inte kan påräknas, bör juristerna vid de allmänna advokatbyråerna åta sig

-- uppdrag som likvidator enligt [13 kap. aktiebolagslagen](https://selex.se/eli/sfs/2005/551) ([1975:1385](https://selex.se/eli/sfs/1975/1385))

-- uppdrag som förmyndare, god man eller förvaltare enligt föräldrabalken

-- uppdrag att förrätta bouppteckning när den avlidne saknar anhöriga

-- uppdrag i liknande ärenden, i vilka allmän rättshjälp inte kan lämnas. Förordning ([1988:1368](https://selex.se/eli/sfs/1988/1368)).

## Organisation

### 4 §

I förordningen ([1980:547](https://selex.se/eli/sfs/1980/547)) om de allmänna advokatbyråerna finns det angivet vilka allmänna advokatbyråer som finns inrättade samt var de har huvudkontor och filialkontor.

### 5 §

Vid varje allmän advokatbyrå finns en chef som skall vara advokat samt andra anställda i enlighet med vad som har beslutats av byrån. Förordning ([1989:391](https://selex.se/eli/sfs/1989/391)).

## Handläggning av administrativa ärenden

### 7 §

Administrativa ärenden avgörs av allmänna advokatbyråns chef.

### 8 §

Chefen för en allmän advokatbyrå får uppdra åt någon annan som är anställd vid byrån att i sitt ställe avgöra sådana ärenden som inte är av sådant slag att de bör avgöras av chefen. Förordning ([1984:969](https://selex.se/eli/sfs/1984/969)).

### 9 §

En allmän advokatbyrås beslut i administrativa ärenden får överklagas hos Domstolsverket, om inte annat är särskilt föreskrivet. Domstolsverkets beslut i ett överklagat anställningsärende får inte överklagas. Förordning ([1996:385](https://selex.se/eli/sfs/1996/385)).

Anställningar m.m.

### 10 §

Chefen för en allmän advokatbyrå anställs genom beslut av regeringen efter förslag av Domstolsverket. Ansökningshandlingarna ges in till Domstolsverket.

### 11 §

Andra anställningar beslutas av den allmänna advokatbyrån. Förordning ([1996:385](https://selex.se/eli/sfs/1996/385)).

### 13 §

Allmänna advokatbyrån beslutar om semester, ledighet för sjukdom och obligatorisk militärtjänstgöring, ledighet med föräldrapenningförmån i samband med barns födelse eller, under högst 30 dagar varje kalenderår, annan ledighet.

Om annan ledighet än som avses i första stycket beslutar domstolsverket, om inte regeringen i samband med ett förordnande angående offentligt uppdrag har beslutat om sådan ledighet eller domstolsverket har lämnat över till allmänna advokatbyrån att besluta. Förordning ([1988:911](https://selex.se/eli/sfs/1988/911)).

### 14 §

Om chefen för en allmän advokatbyrå är förhindrad att utöva sin anställning och om någon vikarie inte har anställts av regeringen får Domstolsverket anställa en tillfällig vikarie. Förordning ([1996:385](https://selex.se/eli/sfs/1996/385)).

## Övriga bestämmelser

### 15 §

Den som är anställd vid en allmän advokatbyrå skall till byrån redovisa de rättshjälpsavgifter och de andra ersättningar som han eller hon uppbär som biträde enligt rättshjälpslagen ([1996:1619](https://selex.se/eli/sfs/1996/1619)) eller för andra uppdrag i tjänsten.

Advokatbyrån svarar gentemot den rättssökande för den betalningsskyldighet som enligt [40 §](#40) andra stycket rättshjälpslagen kan åvila någon som är anställd vid byrån. Förordning ([1997:415](https://selex.se/eli/sfs/1997/415)).

### 16 §

Myndighetens befogenhet att besluta i frågor om disciplinansvar, åtalsanmälan och avskedande utövas av Domstolsverket. Förordning ([1994:920](https://selex.se/eli/sfs/1994/920)).

## Övergångsbestämmelser

[1997:415](https://selex.se/eli/sfs/1997/415)

1. Denna förordning träder i kraft den 1 december 1997.

2. Äldre bestämmelser gäller fortfarande om rättshjälp har beviljats enligt rättshjälpslagen ([1972:429](https://selex.se/eli/sfs/1972/429)).