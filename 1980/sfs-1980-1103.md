---
beteckning: 1980:1103
rubrik: Lag om årsredovisning m.m. i vissa företag
departement: Justitiedepartementet
utfardad_datum: 1980-12-11
publicerad_datum: 2008-10-10
forarbeten: "Prop. 1979/80:143, LU 1980/81:4, rskr 1980/81:39"
pdf_url: https://svenskforfattningssamling.se/sites/default/files/sfs/1980-12/SFS1980-1103.pdf
andringsforfattningar:
  - beteckning: "1984:946"
    rubrik: "Lag (1984:946) om ändring i lagen (1980:1103) om årsredovisning m.m. i vissa företag"
    ikraft_datum: 1985-01-01
    anteckningar: "ändr. 4 kap 3, 5, 10, 13 §§"
  - beteckning: "1985:940"
    rubrik: "Lag (1985:940) om ändring i lagen (1980:1103) om årsredovisning m.m. i vissa företag"
    ikraft_datum: 1986-01-01
    anteckningar: ändr. 4 kap 2 §
  - beteckning: "1988:1309"
    rubrik: "Lag (1988:1309) om ändring i lagen (1980:1103) om årsredovisning m.m. i vissa företag"
    ikraft_datum: 1989-01-01
    anteckningar: ändr. 4 kap 2 §
  - beteckning: "1989:841"
    rubrik: "Lag (1989:841) om ändring i lagen (1980:1103) om årsredovisning m.m. i vissa företag"
    ikraft_datum: 1990-01-01
    anteckningar: "ändr. 2 kap 5, 8 §§"
  - beteckning: "1990:1322"
    rubrik: "Lag (1990:1322) om ändring i lagen (1990:1300) om ändring i lagen (1980:1103) om årsredovisning m.m. i vissa företag"
    ikraft_datum: 1991-01-01
    anteckningar: "ändr. 4 kap 10 § i 1990:1300"
  - beteckning: "1990:1300"
    rubrik: "Lag (1990:1300) om ändring i lagen (1980:1103) om årsredovisning m.m. i vissa företag"
    ikraft_datum: 1991-01-01
    anteckningar: "ändr. 4 kap 2, 10 §§"
  - beteckning: "1992:1450"
    rubrik: "Lag (1992:1450) om ändring i lagen (1980:1103) om årsredovisning m.m. i vissa företag"
    ikraft_datum: 1993-01-01
    anteckningar: "ändr. 2 kap 3, 4, 9 §§, 3 kap 6 §, 5 kap 1 §"
  - beteckning: "1992:1249"
    rubrik: "Lag (1992:1249) om ändring i lagen (1980:1103) om årsredovisning m.m. i vissa företag"
    ikraft_datum: 1994-01-01
    anteckningar: ändr. 4 kap 2 §
  - beteckning: "1994:213"
    rubrik: "Lag (1994:213) om ändring i lagen (1980:1103) om årsredovisning m.m. i vissa företag"
    ikraft_datum: 1994-07-01
    anteckningar: ändr. 4 kap 10 §
  - beteckning: "1995:533"
    rubrik: "Lag (1995:533) om ändring i lagen (1980:1103) om årsredovisning m.m. i vissa företag"
    ikraft_datum: 1995-07-01
    anteckningar: "ändr. 4 kap 2, 5, 10 §§"
  - beteckning: "1995:1557"
    rubrik: "Lag (1995:1557) om ändring i lagen (1980:1103) om årsredovisning m.m. i vissa företag"
    ikraft_datum: 1996-01-01
    anteckningar: "nuvarande 1 kap 1 § betecknas 1 kap 1 a §; ändr. 2 kap 3 §, 4 kap 1, 3, 10, 14 §§, 5 kap 2 §; ny 1 kap 1 §"
  - beteckning: "1996:1143"
    rubrik: "Lag (1996:1143) om ändring i lagen (1980:1103) om årsredovisning m.m. i vissa företag"
    ikraft_datum: 1997-01-01
    anteckningar: "nuvarande 1 kap 1 a § betecknas 1 kap 4 §; ändr. 1 kap 1 §, den nya 1 kap 4 §, 2 kap 1 §, 3 kap 1 §, 4 kap 10, 14 §§; nya 1 kap 2, 3, 5, 6 §§"
  - beteckning: "1997:525"
    rubrik: "Lag (1997:525) om ändring i lagen (1980:1103) om årsredovisning m.m. i vissa företag"
    ikraft_datum: 1997-11-01
    anteckningar: ändr. 4 kap 10 §
  - beteckning: "1998:762"
    rubrik: "Lag (1998:762) om ändring i lagen (1980:1103) om årsredovisning m.m. i vissa företag"
    ikraft_datum: 1999-01-01
    anteckningar: ändr. 4 kap 6 §; ny 4 kap 1 a §
  - beteckning: "1999:623"
    rubrik: "Lag (1999:623) om ändring i lagen (1980:1103) om årsredovisning m.m. i vissa företag"
    ikraft_datum: 2000-01-01
    anteckningar: ändr. 4 kap 13 §
  - beteckning: "1999:1112"
    anteckningar: upph.
  - beteckning: "1981:1199"
    rubrik: "Lag (1981:1199) om ändring i lagen (1980:1103) om årsredovisning m.m. i vissa företag"
    anteckningar: "ändr. 2 kap 1, 3 §§"
  - beteckning: "1993:1646"
    anteckningar: "ikrafttr. av 1992:1249"
---

# Lag (1980:1103) om årsredovisning m.m. i vissa företag

## 1 kap. Inledande bestämmelser

### 1 §

Bestämmelserna i 1 och 2 kap., 3 kap. 1 - [10 §](#kap1.10)§ samt [4 kap. 8 § andra stycket och 12 § gäller inte sådana handelsbolag som omfattas av årsredovisningslagen](https://selex.se/eli/sfs/1995/1554#kap4.8) ([1995:1554](https://selex.se/eli/sfs/1995/1554)) eller hypoteksinstitut som omfattas av lagen ([1995:1559](https://selex.se/eli/sfs/1995/1559)) om årsredovisning i kreditinstitut och värdepappersbolag. Lag ([1996:1143](https://selex.se/eli/sfs/1996/1143)).

### 2 §

Ett handelsbolag som enligt 11 d, 11 f eller [11 g §](#kap1.11g) bokföringslagen ([1976:125](https://selex.se/eli/sfs/1976/125)) upprättar årsbokslut med tillämpning av bestämmelser i årsredovisningslagen ([1995:1554](https://selex.se/eli/sfs/1995/1554)) skall, om det enligt denna lag är skyldigt att upprätta årsredovisning, koncernredovisning eller delårsrapport och annat inte följer av [7 kap. 2 § årsredovisningslagen](https://selex.se/eli/sfs/1995/1554#kap7.2), upprätta sistnämnda handlingar med tillämpning av 2 kap., 3 kap., 4 kap. 1 - 5 och 9 - [13 §](#kap1.13)§, [14 §](#kap1.14) andra stycket samt 15 - [17 §](#kap1.17)§, 5 kap. 1 - 4, 6 - 12 och 15 - [24 §](#kap1.24)§, 6 kap. 1 och [3 §](#kap1.3)§, 7 kap. 3 - [30 §](#kap1.30)§ samt [9 kap. 1, 3 och 4 §§ årsredovisningslagen](https://selex.se/eli/sfs/1995/1554#kap9.1). I så fall gäller även [10 kap. 1 § årsredovisningslagen](https://selex.se/eli/sfs/1995/1554#kap10.1).

Vid tillämpningen av årsredovisningslagen gäller följande.

1. Med intresseföretag avses vad som anges i [1 kap. 5 och 6 §§ årsredovisningslagen](https://selex.se/eli/sfs/1995/1554#kap1.5).

2. Med andelar avses aktier och andra andelar i juridiska personer.

3. De hänvisningar som finns i [7 kap. årsredovisningslagen](https://selex.se/eli/sfs/1995/1554) till andra bestämmelser i den lagen skall inte tillämpas på 4 kap. 6 - [8 §](#kap1.8)§ och [14 §](#kap1.14) första stycket samt 5 kap. [14 §](#kap5.14).

Ett handelsbolag som upprättar årsredovisning i enlighet med första stycket skall inte tillämpa bestämmelserna i 2 kap. [2 §](#kap2.2) första - tredje styckena, [5 §](#kap1.5) 2 - 4, 6 - [8 §](#kap1.8)§, [9 §](#kap1.9) första stycket och [10 §](#kap1.10) samt 3 kap. 2 - [4 §](#kap1.4)§ och 7 - [10 §](#kap1.10)§. För ett sådant bolag gäller inte heller vad som sägs i 3 kap. [5 §](#kap3.5) om koncernredovisningens delar. Lag ([1996:1143](https://selex.se/eli/sfs/1996/1143)).

### 3 §

Ett handelsbolag som enligt 1 kap. [1 §](#kap1.1) andra stycket lagen ([1995:1559](https://selex.se/eli/sfs/1995/1559)) om årsredovisning i kreditinstitut och värdepappersbolag eller 1 kap. [1 §](#kap1.1) andra stycket lagen ([1995:1560](https://selex.se/eli/sfs/1995/1560)) om årsredovisning i försäkringsföretag är skyldigt att upprätta koncernredovisning enligt de lagarna är inte skyldigt att upprätta koncernredovisning enligt denna lag.

Ett sådant handelsbolag skall upprätta årsredovisning även om det inte är skyldigt att göra detta enligt 2 kap. [1 §](#kap2.1). Det skall vidare avge delårsrapporter även om det inte är skyldigt att göra detta enligt 2 kap. [9 §](#kap2.9) första stycket första meningen. Vid upprättandet av årsredovisning och delårsrapporter gäller bestämmelserna i [2 §](#kap1.2). Lag ([1996:1143](https://selex.se/eli/sfs/1996/1143)).

### 4 §

Ett handelsbolag är moderföretag och en annan juridisk person är dotterföretag, om handelsbolaget

1. innehar mer än hälften av rösterna för samtliga andelar i den juridiska personen,

2. äger andelar i den juridiska personen och på grund av avtal med andra delägare i denna förfogar över mer än hälften av rösterna för samtliga andelar,

3. äger andelar i den juridiska personen och har rätt att utse eller avsätta mer än hälften av ledamöterna i dess styrelse eller motsvarande ledningsorgan, eller

4. äger andelar i den juridiska personen och har rätt att ensamt utöva ett bestämmande inflytande över denna på grund av avtal med den juridiska personen eller på grund av föreskrift i dess bolagsordning, bolagsavtal eller därmed jämförbara stadgar.

Vidare är en juridisk person dotterföretag till moderföretaget, om ett annat dotterföretag till moderföretaget eller moderföretaget tillsammans med ett eller flera andra dotterföretag eller flera andra dotterföretag tillsammans

1. innehar mer än hälften av rösterna för samtliga andelar i den juridiska personen,

2. äger andelar i den juridiska personen och på grund av avtal med andra delägare i denna förfogar över mer än hälften av rösterna för samtliga andelar, eller

3. äger andelar i den juridiska personen och har rätt att utse eller avsätta mer än hälften av ledamöterna i dess styrelse eller motsvarande ledningsorgan.

Om ett dotterföretag äger andelar i en juridisk person och på grund av avtal med den juridiska personen eller på grund av föreskrift i dess bolagsordning, bolagsavtal eller därmed jämförbara stadgar har rätt att ensamt utöva ett bestämmande inflytande över den juridiska personen, är även denna dotterföretag till moderföretaget.

Bestämmelserna i första - tredje styckena om handelsbolag gäller även enskilda näringsidkare och andra juridiska personer än handelsbolag, aktiebolag, ekonomiska föreningar eller stiftelser, om den enskilda näringsidkaren respektive den juridiska personen är skyldig att upprätta årsbokslut enligt bokföringslagen ([1976:125](https://selex.se/eli/sfs/1976/125)).

Moderföretag och dotterföretag utgör tillsammans en koncern.

Med koncernföretag avses i denna lag företag i samma koncern. Lag ([1996:1143](https://selex.se/eli/sfs/1996/1143)).

### 5 §

I de fall som avses i [4 §](#kap1.4) första stycket 1-3 och andra stycket skall sådana rättigheter som tillkommer någon som handlar i eget namn men för en annan fysisk eller juridisk persons räkning anses tillkomma den personen.

Vid bestämmandet av antalet röster i ett dotterföretag beaktas inte de andelar i dotterföretaget som innehas av företaget självt eller av dess dotterföretag. Detsamma gäller andelar som innehas av den som handlar i eget namn men för dotterföretagets eller dess dotterföretags räkning. Lag ([1996:1143](https://selex.se/eli/sfs/1996/1143)).

### 6 §

Vid tillämpningen av 4 och [5 §](#kap1.5)§ avses med andelar aktier och andra andelar i juridiska personer. Lag ([1996:1143](https://selex.se/eli/sfs/1996/1143)).

## 2 kap. Årsredovisning

### 1 §

Den som enligt bokföringslagen ([1976:125](https://selex.se/eli/sfs/1976/125)) är skyldig att upprätta årsbokslut skall för samma räkenskapsår även upprätta årsredovisning enligt denna lag, om

1. antalet anställda hos företaget under räkenskapsåret i medeltal har varit mer än tio,

2. företaget är moderföretag i en koncern enligt denna lag och antalet anställda hos koncernen under räkenskapsåret i medeltal har varit mer än tio, eller

3. tillgångarnas nettovärde i rörelsen enligt balansräkningar för de två senaste räkenskapsåren överstiger ett gränsbelopp som motsvarar 1 000 gånger det basbelopp enligt lagen ([1962:381](https://selex.se/eli/sfs/1962/381)) om allmän försäkring som gällde under den sista månaden av respektive räkenskapsår.

Aktiebolag, ekonomiska föreningar och stiftelser är inte skyldiga att upprätta årsredovisning enligt denna lag. Lag ([1996:1143](https://selex.se/eli/sfs/1996/1143)).

### 2 §

Årsredovisningen består av resultaträkning och balansräkning samt i de fall som anges i [8 §](#kap2.8) även av förvaltningsberättelse.

I den mån något annat inte föreskrivs i denna lag, skall årsredovisningen upprättas med iakttagande av bestämmelserna om årsbokslut i bokföringslagen ([1976:125](https://selex.se/eli/sfs/1976/125)).

Årsredovisningen skall skrivas under av den redovisningsskyldige med angivande av dagen för underskriften. Är flera delägare obegränsat ansvariga för rörelsens förbindelser, underskrivs redovisningen av dem alla.

Årsredovisningen skall senast sex månader efter räkenskapsårets utgång hållas tillgänglig hos den redovisningsskyldige för envar som vill ta kännedom om den.

### 3 §

Kopia av årsredovisningen skall senast sex månader efter räkenskapsårets utgång sändas in till Patent- och registreringsverket, om

1. tillgångarnas nettovärde enligt fastställda balansräkningar för de två senaste räkenskapsåren överstiger ett gränsbelopp som motsvarar 1 000 gånger det basbelopp enligt lagen ([1962:381](https://selex.se/eli/sfs/1962/381)) om allmän försäkring som gällde under den sista månaden av respektive räkenskapsår, eller

2. antalet anställda i rörelsen under de två senaste räkenskapsåren i medeltal har överstigit 200.

Första stycket gäller även för moderföretag i en koncern om

1. nettovärdet av koncernföretagens tillgångar enligt fastställda koncernbalansräkningar för de två senaste räkenskapsåren överstiger det gränsbelopp som anges i första stycket,

2. antalet anställda vid koncernföretagen under de två senaste räkenskapsåren i medeltal överstigit 200, eller

3. moderföretaget inte upprättar koncernredovisning och nettovärdet av koncernföretagens tillgångar, enligt fastställda balansräkningar för koncernföretagens två senaste räkenskapsår, på moderföretagets balansdag överstiger det gränsbelopp som anges i första stycket. Lag ([1995:1557](https://selex.se/eli/sfs/1995/1557)).

### 4 §

I andra fall än som avses i [3 §](#kap2.3) skall den redovisningsskyldige sända in avskrift av årsredovisningen efter särskilt föreläggande av Patent- och registreringsverket. Sådant föreläggande skall utfärdas av Patent- och registreringsverket när någon begär det. Lag ([1992:1450](https://selex.se/eli/sfs/1992/1450)).

### 5 §

Vid upprättande av årsredovisningen skall följande iakttas:

1. Bestämmelserna i [21 §](#kap2.21) första stycket bokföringslagen ([1976:125](https://selex.se/eli/sfs/1976/125)) om skyldighet att till årsbokslutet foga en sammanställning över privata tillgångar och skulder tillämpas inte.

2. Skyldighet att särskilt redovisa storlek och förändringar av lagerreserven föreligger endast i fråga om årsredovisningsskyldighet som avses i [3 §](#kap2.3) första stycket.

3. Om synnerliga skäl föreligger, får regeringen eller den myndighet som regeringen bestämmer medge att bruttoomsättningssumman inte behöver anges i resultaträkningen.

4. Om förvaltningsberättelse inte skall upprättas, skall balansräkningen ange medelantalet under räkenskapsåret anställda personer med uppgift om fördelningen mellan kvinnor och män. Lag ([1989:841](https://selex.se/eli/sfs/1989/841)).

### 6 §

Vid upprättande av årsredovisning för företag som avses i [3 §](#kap2.3) första stycket och moderföretag i koncern som avses i [3 §](#kap2.3) andra stycket skall i årsredovisningen återges resultaträkningen och balansräkningen för närmast föregående räkenskapsår. Har under året någon ändring vidtagits beträffande specificeringen av poster i resultaträkningen och balansräkningen, skall uppgifterna från den tidigare årsredovisningen sammanställas så att dessa kan jämföras med posterna i den senare årsredovisningen, om särskilt hinder inte möter.

### 7 §

För företag som avses i [3 §](#kap2.3) första stycket skall i årsredovisningen och årsbokslutet lämnas uppgifter i följande avseenden:

1. För varje post som upptas i balansräkningen som anläggningstillgång och där skepp eller maskiner, inventarier och dylikt eller byggnader ingår skall anges dels tillgångarnas anskaffningsvärde, dels det sammanlagda beloppet av de av- och nedskrivningar som har företagits på anskaffningsvärdet intill balansdagen. Har sådana tillgångar uppskrivits, skall även anges kvarstående oavskrivet belopp av uppskrivningen.

2. För fastigheter som är anläggningstillgångar skall anges taxeringsvärdet med fördelning på de tillgångar som har upptagits under särskilda poster i balansräkningen.

3. Driver företaget rörelsegrenar som är väsentligen oberoende av varandra, skall bruttoresultatet av varje sådan rörelsegren redovisas särskilt.

Uppgifterna får tas in i noter, om tydliga hänvisningar görs vid de poster i redovisningshandlingarna som uppgifterna hänför sig till.

### 8 §

Företag som avses i [3 §](#kap2.3) första stycket och moderföretag i koncern som avses i [3 §](#kap2.3) andra stycket skall upprätta förvaltningsberättelse.

Förvaltningsberättelsen skall upprättas enligt god redovisningssed. I förvaltningsberättelsen skall lämnas upplysning dels om sådana för bedömningen av företagets verksamhetsresultat och ställning viktiga förhållanden, för vilka redovisning inte skall lämnas i resultaträkningen och balansräkningen, dels om händelser av väsentlig betydelse för företaget, som har inträffat under räkenskapsåret eller efter dettas slut.

I förvaltningsberättelsen skall anges medelantalet under räkenskapsåret anställda personer såväl för företaget i dess helhet som för varje arbetsställe med mer än tjugo anställda. Vidare skall anges det sammanlagda beloppet av räkenskapsårets löner och ersättningar till anställda. Har företaget anställda i flera länder skall löner och ersättningar anges särskilt för varje land jämte uppgift om medelantalet anställda i respektive land. Då medelantalet anställda anges skall uppgift även lämnas om fördelningen mellan kvinnor och män.

För företag som avses i [3 §](#kap2.3) första stycket skall till förvaltningsberättelsen fogas en finansieringsanalys. I finansieringsanalysen skall redovisas företagets finansiering och kapitalinvesteringar under räkenskapsåret. Lag ([1989:841](https://selex.se/eli/sfs/1989/841)).

### 9 §

För företag som avses i [3 §](#kap2.3) första stycket och för moderföretag i koncern som avses i [3 §](#kap2.3) andra stycket skall minst en gång under varje räkenskapsår som omfattar mer än tio månader avges en särskild redovisning (delårsrapport). Rapporterna skall avse verksamheten från räkenskapsårets början. Minst en delårsrapport skall omfatta en period av minst hälften och högst två tredjedelar av räkenskapsåret.

Delårsrapporterna skall hållas tillgängliga för envar. Rapporter som avses i första stycket tredje meningen skall senast två månader efter rapportperiodens utgång sändas in till Patent- och registreringsverket. Lag ([1992:1450](https://selex.se/eli/sfs/1992/1450)).

### 10 §

I delårsrapporter skall översiktligt redogöras för verksamheten och resultatutvecklingen i denna samt för investeringar och förändringar i likviditet och finansiering sedan föregående räkenskapsårs utgång. Vidare skall lämnas beloppsuppgifter om omsättningen och resultatet före bokslutsdispositioner och skatt under rapportperioden. Om särskilda skäl föreligger, får en ungefärlig beloppsuppgift beträffande resultatet lämnas. Bestämmelserna i [5 §](#kap2.5) 3 och [8 §](#kap2.8) andra stycket gäller i tillämpliga delar i fråga om delårsrapport.

Om särskilda hinder inte möter, skall i anslutning till uppgifter enligt första stycket även lämnas motsvarande uppgifter för samma rapportperiod under det föregående räkenskapsåret.

Begrepp och termer skall i möjlig mån överensstämma med dem som har använts i den senast framlagda årsredovisningen.

## 3 kap. Redovisning i koncerner m.m.

### 1 §

I fråga om koncerner enligt denna lag gäller 2 - [11 §](#kap3.11)§ i detta kapitel, om antalet anställda hos koncernen under räkenskapsåret i medeltal har varit mer än tio. Lag ([1996:1143](https://selex.se/eli/sfs/1996/1143)).

### 2 §

Vid värdering av aktier eller andelar som ett moderföretag äger i ett dotterföretag skall andelar som dotterföretaget äger i moderföretaget inte anses ha något värde.

Om det i en fordrings- eller skuldpost enligt balansräkningen för ett företag i koncernen ingår en fordran hos eller skuld till ett dotterföretag eller ett moderföretag, skall beloppet anges särskilt. Angivandet får ske inom linjen. Detsamma gäller i fråga om pant eller därmed jämförliga säkerheter eller ansvarsförbindelser till förmån för ett dotterföretag eller ett moderföretag.

### 3 §

Som särskild intäktspost i ett moderföretags resultaträkning skall tas upp utdelning på aktier i dotterbolag.

I ett moderföretags balansräkning skall aktier i dotterbolag tas upp som en särskild post bland tillgångarna. Aktierna tas upp med angivande för varje bolag av dess namn, antalet aktier och dessas nominella värde och värde enligt balansräkningen. När det från allmän och enskild synpunkt är påkallat, får regeringen eller den myndighet som regeringen bestämmer tillåta att aktier redovisas utan specifikation.

### 4 §

Andelar i andra företag än aktiebolag skall likställas med aktier som ägs av moderföretaget vid uppställningen av moderföretagets resultaträkning och balansräkning samt vid specificering enligt [3 §](#kap3.3) andra stycket.

### 5 §

I ett moderföretag skall för varje räkenskapsår avges en koncernredovisning bestående av koncernresultaträkning och koncernbalansräkning. Redovisningen skall hänföra sig till balansdagen för moderföretaget.

### 6 §

Avskrift av koncernredovisningen skall senast sex månader efter utgången av moderföretagets räkenskapsår sändas in till Patent- och registreringsverket. Lag ([1992:1450](https://selex.se/eli/sfs/1992/1450)).

### 7 §

Koncernresultaträkningen och koncernbalansräkningen skall var för sig utgöra ett sammandrag av moderföretagets och dotterföretagens resultaträkningar och balansräkningar. Sammandraget skall upprättas enligt god redovisningssed.

Koncernresultaträkningen skall utvisa koncernens årsresultat efter avdrag för redovisad vinstutdelning inom koncernen och efter avdrag eller tillägg för ökning eller minskning av internvinst under räkenskapsåret. Koncernbalansräkningen skall utvisa beloppet av eget kapital eller ansamlad förlust i koncernen efter avdrag för internvinster. Med internvinst avses på moderföretaget belöpande andel av vinst på överlåtelse av en tillgång inom koncernen, i den mån inte överlåtelse av tillgången därefter har skett till en köpare utanför koncernen eller förbrukning av tillgången eller nedsättning av dess värde har ägt rum hos det företag inom koncernen som har förvärvat tillgången.

Om det med hänsyn till koncernens sammansättning eller andra särskilda skäl är förenat med synnerliga svårigheter att vid koncernredovisningen i visst hänseende tillämpa första eller andra stycket, får de undantag göras som förhållandena kräver. För sådana undantag skall lämnas en motiverad redogörelse i en bilaga till koncernbalansräkningen.

I en bilaga till koncernbalansräkningen skall lämnas en redogörelse om vilka metoder och värderingsprinciper som har använts vid uppgörandet av koncernredovisningen. Skall moderföretaget upprätta förvaltningsberättelse skall i denna lämnas sådana upplysningar om koncernen som avses i 2 kap. [8 §](#kap2.8) andra och tredje styckena.

Uppgifter om koncernens lagerreserv skall tas in i koncernredovisningen, om koncernen är av sådan storlek som avses i 2 kap. [3 §](#kap2.3) andra stycket. I sådana fall skall till koncernredovisningen fogas en finansieringsanalys för koncernen.

### 8 §

Ett dotterföretag skall i en bilaga till sin balansräkning ange namnet på moderföretaget och i förekommande fall dettas moderföretag. Moderföretaget och dotterföretaget skall i bilagor till sina balansräkningar ange hur stor andel av årets inköp och försäljningar som avser annat företag inom samma koncern.

### 9 §

I koncernredovisningen skall återges koncernresultaträkningen och koncernbalansräkningen för närmast föregående räkenskapsår. Har under året någon ändring vidtagits beträffande specificeringen av poster i koncernresultaträkningen och koncernbalansräkningen, skall uppgifterna från den tidigare koncernredovisningen sammanställas så att dessa kan jämföras med posterna i den senare koncernredovisningen, om särskilt hinder inte möter.

Koncernredovisningen skall skrivas under av den som är skyldig att upprätta redovisningen, med angivande av dagen för underskriften. Är flera delägare obegränsat ansvariga för moderföretagets förbindelser, underskrivs koncernredovisningen av dem alla.

### 10 §

Är en koncern av sådan storlek som avses i 2 kap. [3 §](#kap2.3) andra stycket, skall i moderföretagets delårsrapporter lämnas uppgifter för koncernen motsvarande vad som anges i 2 kap. [10 §](#kap2.10). Uppgifterna om omsättning och resultat skall avse belopp efter avdrag för interna poster inom koncernen och med hänsyn tagen till internvinsteliminering.

### 11 §

Om ett företag har blivit moderföretag, skall ledningen för företaget meddela detta till dotterföretagets ledning. Dotterföretagets ledning skall lämna ledningen för moderföretaget de upplysningar som behövs för beräkningen av koncernens ställning och resultatet av koncernens verksamhet.

## 4 kap. Revision

### 1 §

I företag som är skyldiga att upprätta årsredovisning enligt 2 kap. [1 §](#kap2.1), skall den årsredovisningsskyldige utse en eller flera revisorer för bestämd tid eller tills vidare. Detsamma gäller i handelsbolag som är skyldiga att upprätta årsredovisning enligt årsredovisningslagen ([1995:1554](https://selex.se/eli/sfs/1995/1554)) och hypoteksinstitut som är skyldiga att upprätta årsredovisning enligt lagen ([1995:1559](https://selex.se/eli/sfs/1995/1559)) om årsredovisning i kreditinstitut och värdepappersbolag. Den årsredovisningsskyldige kan bestämma att annan än han själv skall utse revisor.

En eller flera revisorssuppleanter kan utses. Bestämmelserna i denna lag om revisorer gäller i tillämpliga delar om suppleanter. Lag ([1995:1557](https://selex.se/eli/sfs/1995/1557)).

### 1 a §

Endast den som är auktoriserad eller godkänd revisor kan vara revisor i handelsbolag som är skyldiga att upprätta årsredovisning enligt årsredovisningslagen ([1995:1554](https://selex.se/eli/sfs/1995/1554)) och i hypoteksinstitut som är skyldiga att upprätta årsredovisning enligt lagen ([1995:1559](https://selex.se/eli/sfs/1995/1559)) om årsredovisning i kreditinstitut och värdepappersbolag. Lag ([1998:762](https://selex.se/eli/sfs/1998/762)).

### 2 §

Revisorer som inte är auktoriserade eller godkända skall vara bosatta inom Europeiska ekonomiska samarbetsområdet, om inte regeringen eller den myndighet som regeringen bestämmer tillåter annat för särskilt fall. Vad som sagts nu gäller dock inte, om även en auktoriserad eller godkänd revisor deltar i revisionen. Den som är underårig, i konkurs eller underkastad näringsförbud eller som har förvaltare enligt [11 kap. 7 § föräldrabalken](https://selex.se/eli/sfs/1949/381#kap11.7) kan inte vara revisor.

Revisorer skall ha den insikt i och erfarenhet av redovisning och ekonomiska förhållanden som med hänsyn till arten och omfånget av den årsredovisningsskyldiges verksamhet behövs för fullgörandet av uppdraget.

Till revisor kan även utses ett registrerat revisionsbolag. Bestämmelser om vem som kan vara huvudansvarig för revisionen och om underrättelseskyldighet finns i [12 §](#kap4.12) lagen ([1995:528](https://selex.se/eli/sfs/1995/528)) om revisorer. Bestämmelserna i [4 §](#kap4.4) i detta kapitel tillämpas på den huvudansvarige.

Till revisor i ett dotterföretag bör utses minst en av moderföretagets revisorer, om det kan ske. Lag ([1995:533](https://selex.se/eli/sfs/1995/533)).

### 3 §

Minst en revisor skall vara auktoriserad revisor om

1. tillgångarnas nettovärde enligt fastställda balansräkningar för de två senaste räkenskapsåren överstiger ett gränsbelopp som motsvarar 1 000 gånger det basbelopp enligt lagen ([1962:381](https://selex.se/eli/sfs/1962/381)) om allmän försäkring som gällde under den sista månaden av respektive räkenskapsår, eller

2. antalet anställda i rörelsen under de två senaste räkenskapsåren i medeltal har överstigit 200.

Första stycket gäller även för moderföretag i en koncern om

1. nettovärdet av koncernföretagens tillgångar enligt fastställda koncernbalansräkningar för de två senaste räkenskapsåren överstiger det gränsbelopp som anges i första stycket,

2. antalet anställda vid koncernföretagen under de två senaste räkenskapsåren i medeltal överstigit 200, eller

3. moderföretaget inte upprättar koncernredovisning och nettovärdet av koncernföretagens tillgångar, enligt fastställda balansräkningar för koncernföretagens två senaste räkenskapsår, på moderföretagets balansdag överstiger det gränsbelopp som anges i första stycket.

Regeringen eller den myndighet som regeringen bestämmer kan i fråga om företag som avses i första eller andra stycket förordna att en viss godkänd revisor får utses i stället för en auktoriserad revisor. Sådana beslut är giltiga i högst fem år.

I fråga om annat företag får länsstyrelsen, om det är påkallat av särskilda omständigheter, besluta att minst en revisor skall vara auktoriserad revisor eller godkänd revisor.

Om det finns skäl till det, får länsstyrelsen samtidigt också förordna en auktoriserad revisor eller en godkänd revisor att med övriga revisorer delta i revisionen. Uppdragstiden för revisorn skall bestämmas så att uppdraget upphör när annan behörig revisor har blivit utsedd i föreskriven ordning.

Innan länsstyrelsen meddelar beslut som avses i fjärde eller femte stycket, skall företaget beredas tillfälle att yttra sig. Lag ([1995:1557](https://selex.se/eli/sfs/1995/1557)).

### 4 §

Den kan inte vara revisor som

1. är ägare till eller är delägare i eller ledamot av styrelsen i företaget eller dess dotterföretag eller biträder vid företagets bokföring eller medelsförvaltning eller företagets kontroll däröver,

2. är anställd hos eller eljest intager en underordnad eller beroende ställning till företaget eller någon som avses under 1 eller är verksam i samma rörelse som den som yrkesmässigt biträder företaget vid grundbokföringen eller medelsförvaltningen eller företagets kontroll däröver,

3. är gift med eller sammanlever under äktenskapsliknande förhållanden med eller är syskon eller släkting i rätt upp- eller nedstigande led till person som avses under 1 eller är besvågrad med sådan person i rätt upp- eller nedstigande led eller så att den ene är gift med den andres syskon, eller

4. står i låneskuld till företaget eller annat företag i samma koncern eller har förpliktelser för vilka sådant företag har ställt säkerhet.

I ett dotterföretag kan den inte vara revisor som enligt första stycket inte är behörig att vara revisor i moderföretaget.

En revisor får vid revisionen inte anlita någon som inte enligt första eller andra stycket är behörig att vara revisor. Har företaget eller moderföretaget en anställd i sin tjänst med uppgift att uteslutande eller huvudsakligen ha hand om företagets interna revision, får dock vid revisionen en sådan anställd anlitas i den utsträckning det är förenligt med god revisionssed.

### 5 §

Uppdrag att tills vidare vara revisor upphör när ny revisor har utsetts.

Uppdrag som revisor upphör i förtid, om revisorn eller den som har utsett honom begär det. Anmälan om detta skall göras hos den årsredovisningsskyldige samt, om revisorn har utsetts av någon annan, hos denne.

En revisor vars uppdrag upphör i förtid skall genast anmäla detta till Patent- och registreringsverket för registrering och överlämna en avskrift av anmälningen till den som svarar för förvaltningen av företagets angelägenheter. Revisorn skall i anmälningen lämna en redogörelse för iakttagelserna vid den granskning som han har utfört under den del av löpande räkenskapsår som hans uppdrag har omfattat. För anmälningen gäller i tillämpliga delar vad som i [10 §](#kap4.10) tredje och fjärde styckena föreskrivs om revisionsberättelse. Patent- och registreringsverket skall översända en avskrift av anmälningen till skattemyndigheten.

Om en revisors uppdrag upphör i förtid eller om det uppstår något hinder för att han skall vara revisor och om det inte finns någon suppleant, skall den som svarar för förvaltningen av företagets angelägenheter vidta åtgärder för att en ny revisor tillsätts för den återstående mandattiden.

Upphör revisors uppdrag som gäller tills vidare, gäller vad som föreskrivs i tredje stycket. Lag ([1995:533](https://selex.se/eli/sfs/1995/533)).

### 6 §

På anmälan skall länsstyrelsen förordna behörig revisor,

1. när revisor inte är utsedd,

2. när auktoriserad revisor eller godkänd revisor inte är utsedd enligt [1 a §](#kap4.1a) eller [3 §](#kap4.3),

3. när revisor är obehörig enligt [2 §](#kap4.2) första stycket eller [4 §](#kap4.4) första eller andra stycket, eller

4. när beslut av den årsredovisningsskyldige om antalet revisorer eller om revisors behörighet har åsidosatts.

Anmälan kan göras av envar. Den som svarar för förvaltningen av företagets angelägenheter är skyldig att göra anmälan, om han inte själv skall utse revisor och rättelse ej sker utan dröjsmål genom den som utser revisorn.

Förordnande enligt första stycket skall meddelas efter hörande av den årsredovisningsskyldige och skall avse tid till dess en annan revisor har blivit utsedd i föreskriven ordning. Vid förordnande enligt första stycket 3 skall länsstyrelsen entlediga den obehörige revisorn. Lag ([1998:762](https://selex.se/eli/sfs/1998/762)).

### 7 §

En revisor skall i den omfattning god revisionssed bjuder granska företagets årsredovisning jämte räkenskaperna samt företagsledningens förvaltning.

Är företaget moderföretag, skall revisorn även granska koncernredovisningen och koncernföretagens inbördes förhållanden i övrigt.

Med företagsledning avses i denna lag den som svarar för företagets organisation och förvaltningen av företagets angelägenheter samt den som handhar den löpande förvaltningen.

### 8 §

Företagsledningen skall bereda revisorn tillfälle att verkställa granskningen i den omfattning revisorn finner behövligt samt lämna de upplysningar och det biträde som han begär. Samma skyldighet åligger företagsledningen och revisorn i ett dotterföretag gentemot en revisor i ett moderföretag.

Senast fyra månader efter räkenskapsårets utgång skall årsredovisningshandlingarna och koncernredovisningshandlingarna för räkenskapsåret avlämnas till revisorn.

### 9 §

Sedan revisorn slutfört granskningen, skall han teckna en hänvisning till revisionsberättelsen på årsredovisningen och i ett moderföretag på koncernredovisningen. Finner revisorn att balansräkningen eller resultaträkningen är oriktig, skall han anteckna även detta. I ett moderföretag gäller detsamma i fråga om koncernbalansräkningen och koncernresultaträkningen.

### 10 §

Revisorn skall för varje räkenskapsår avge revisionsberättelse till den årsredovisningsskyldige. Berättelsen skall överlämnas till den som svarar för förvaltningen av företagets angelägenheter senast fem och en halv månader efter räkenskapsårets utgång.

Revisionsberättelsen skall innehålla ett uttalande, huruvida årsredovisningen har upprättats enligt denna lag eller, i förekommande fall, annan tillämplig årsredovisningslag. Innehåller inte årsredovisningen sådana upplysningar som skall lämnas enligt tillämplig lag om årsredovisning, skall revisorn ange detta och lämna behövliga upplysningar i sin berättelse, om det kan ske.

Har revisorn vid sin granskning funnit att åtgärd eller försummelse som kan föranleda ersättningsskyldighet ligger någon som ingår i företagsledningen till last, skall det anmärkas i berättelsen. Revisorn kan även i övrigt i berättelsen meddela upplysningar som han önskar bringa till den årsredovisningsskyldiges kännedom.

I revisionsberättelsen skall också anmärkas om revisorn funnit att företaget inte har fullgjort sin skyldighet

1. att göra skatteavdrag enligt skattebetalningslagen ([1997:483](https://selex.se/eli/sfs/1997/483)),

2. att anmäla sig för registrering enligt [3 kap. 2 § skattebetalningslagen](https://selex.se/eli/sfs/1997/483#kap3.2),

3. att lämna skattedeklaration enligt [10 kap. 9 eller 10 § skattebetalningslagen](https://selex.se/eli/sfs/1997/483#kap10.9), eller

4. att i rätt tid betala skatter och avgifter som omfattas av [1 kap. 1 och 2 §§ skattebetalningslagen](https://selex.se/eli/sfs/1997/483#kap1.1).

Om revisionsberättelsen innehåller anmärkning om att företaget inte har fullgjort skyldighet som avses i fjärde stycket 1-4, skall revisorn genast sända in en avskrift av revisionsberättelsen till skattemyndigheten.

I ett moderförtag skall revisorn avge en särskild revisionsberättelse beträffande koncernen. Härvid skall första- tredje styckena tillämpas.

Om anmälan har gjorts enligt [5 §](#kap4.5) tredje eller femte stycket, skall revisor till revisionsberättelsen foga avskrift av anmälningen. Lag ([1997:525](https://selex.se/eli/sfs/1997/525)).

### 11 §

Erinringar som revisorn framställer till företagsledningen skall han anteckna i protokoll eller någon annan handling. Handlingen skall överlämnas till den som svarar för förvaltningen av företagets angelägenheter och av denne bevaras på ett betryggande sätt.

### 12 §

Bestämmelserna om årsredovisning i 2 kap. [2 §](#kap2.2) fjärde stycket samt 3 och [4 §](#kap4.4)§ skall även tillämpas på revisionsberättelser som avses i [10 §](#kap4.10) första stycket. Bestämmelsen om koncernredovisning i 3 kap. [6 §](#kap3.6) skall tillämpas på koncernrevisionsberättelser som avses i [10 §](#kap4.10) fjärde stycket.

### 13 §

En revisor får inte till dem som saknar rätt att erhålla kännedom om den årsredovisningsskyldiges angelägenheter lämna upplysningar om sådant som revisorn har fått kännedom om vid fullgörande av sitt uppdrag, om det kan lända till förfång för den årsredovisningsskyldige.

Revisorn är skyldig att lämna medrevisor, ny revisor och, om den årsredovisningsskyldige har försatts i konkurs, konkursförvaltaren erforderliga upplysningar om den årsredovisningsskyldiges angelägenheter. Revisorn är dessutom skyldig att på begäran lämna upplysningar om företagets angelägenheter till undersökningsledaren under förundersökning i brottmål.

Revisorn i ett handelsbolag som omfattas av [1 kap. 9 § sekretesslagen](https://selex.se/eli/sfs/2009/400#kap1.9) ([1980:100](https://selex.se/eli/sfs/1980/100)) är även skyldig att på begäran lämna upplysningar om bolagets angelägenheter till de förtroendevalda revisorerna i kommunen eller landstinget. Lag ([1999:623](https://selex.se/eli/sfs/1999/623)).

### 14 §

En revisor som vid fullgörande av sitt uppdrag uppsåtligen eller av oaktsamhet vållar den årsredovisningsskyldige skada skall ersätta skadan. Detsamma gäller när skada vållas någon annan genom överträdelse av denna lag eller, i förekommande fall, annan tillämplig årsredovisningslag. En revisor ansvarar även för den skada som hans medhjälpare vållar uppsåtligen eller av oaktsamhet.

Är ett revisionsbolag revisor, åligger ersättningsskyldigheten detta bolag och den för revisionen huvudansvarige. Lag ([1996:1143](https://selex.se/eli/sfs/1996/1143)).

### 15 §

Skadestånd enligt [14 §](#kap4.14) kan jämkas efter vad som är skäligt med hänsyn till handlingens beskaffenhet, skadans storlek och omständigheterna i övrigt.

Skall flera ersätta samma skada, svarar de solidariskt för skadeståndet i den mån inte skadeståndsskyldigheten har jämkats för någon av dem enligt första stycket. Vad någon har utgivit i skadestånd får sökas åter av de andra efter vad som är skäligt med hänsyn till omständigheterna.

### 16 §

Talan för den årsredovisningsskyldiges räkning enligt 4 [14 §](#kap4.14) som inte grundas på brott kan inte väckas mot en revisor sedan tre år har förflutit från det revisionsberättelse överlämnades till den som svarar för förvaltningen av företages angelägenheter.

## 5 kap. Vite m.m.

### 1 §

Var och en som för egen del eller som ställföreträdare för någon annan är skyldig att ensam eller gemensamt med någon annan till Patent- och registreringsverket sända in redovisningshandling, revisionsberättelse eller delårsrapport kan av Patent- och registreringsverket vid vite föreläggas att fullgöra denna skyldighet.

Försuttet vite utdöms av Patent- och registreringsverket. Lag ([1992:1450](https://selex.se/eli/sfs/1992/1450)).

### 2 §

Myndighets beslut i tillståndsärenden enligt 2 kap. [5 §](#kap2.5) 3, 3 kap. [3 §](#kap3.3) andra stycket eller 4 kap. [2 §](#kap4.2) första stycket eller [3 §](#kap5.3) tredje stycket får överklagas till regeringen.

Länsstyrelsens beslut enligt denna lag får överklagas hos allmän förvaltningsdomstol.

Prövningstillstånd krävs vid överklagande till kammarrätten. Lag ([1995:1557](https://selex.se/eli/sfs/1995/1557)).

Övergångsbestämmelser

1. Denna lag träder i kraft den 1 juli 1981 och tillämpas på räkenskapsår som har påbörjats efter den 30 juni 1981.

2. I årsredovisningar behöver inte återges resultaträkningen och balansräkningen för räkenskapsår som har påbörjats före den 1 juli 1981.

3. I koncernredovisningar behöver inte tas med sammandrag av resultat räkningar och balansräkningar för räkenskapsår som har påbörjats före den 1 juli 1981.

4. Om det i 2 kap. [7 §](#kap2.7) 1 angivna anskaffningsvärdet för en tillgång som har förvärvats före lagens ikraftträdande inte kan utrönas med hjälp av företagets bevarade räkenskaper, skall som anskaffningsvärde redovisas, beträffande byggnad det vid 1965 års allmänna fastighetstaxering åsatta taxeringsvärdet (byggnadsvärdet) ökat med förbättringskostnader efter utgången av år 1964, samt beträffande annan tillgång det belopp vartill anskaffningsvärdet skäligen kan uppskattas.

I en not till balansräkningen skall anges om anskaffningsvärdet har uppskattats enligt första stycket.

[1992:1450](https://selex.se/eli/sfs/1992/1450)

1. Denna lag träder i kraft den 1 januari 1993.

2. En länsstyrelse kan även efter ikraftträdandet vara registreringsmyndighet, dock längst fram till den 1 januari 1995. Regeringen bestämmer vid vilken tidpunkt varje länsstyrelses handelsregister skall överföras till Patent- och registreringsverket. Fram till den tidpunkt då sådan överföring sker gäller 2 kap. 3, 4 och [9 §](#kap5.9)§, 3 kap. [6 §](#kap3.6) och 5 kap. [1 §](#kap5.1) i sin äldre lydelse.

[1994:213](https://selex.se/eli/sfs/1994/213)

Denna lag träder i kraft den 1 juli 1994. Äldre föreskrifter gäller fortfarande i fråga om förhållanden som hänför sig till tiden före ikraftträdandet.

[1995:1557](https://selex.se/eli/sfs/1995/1557)

1. Denna lag träder i kraft den 1 januari 1996.

2. I hypoteksinstitut samt i bolag som avses i 1 kap. [1 §](#kap1.1) andra stycket lagen ([1995:1559](https://selex.se/eli/sfs/1995/1559)) om årsredovisning i kreditinstitut och värdepappersbolag skall de nya bestämmelserna tillämpas första gången det räkenskapsår som inleds närmast efter den 31 december 1995.

I övriga företag skall bestämmelserna tillämpas första gången det räkenskapsår som inleds närmast efter den 31 december 1996. I fråga om offentliggörande av årsredovisning, koncernredovisning och delårsrapport skall dock lagen tillämpas i sin nya lydelse redan i fråga om det räkenskapsår som inleds närmast efter den 31 december 1995.

[1996:1143](https://selex.se/eli/sfs/1996/1143)

1. Denna lag träder i kraft den 1 januari 1997.

2. Bestämmelserna i 1 kap. 2 och [3 §](#kap5.3)§ skall tillämpas första gången i fråga om det räkenskapsår som inleds närmast efter den 31 december 1996.

3. Ett företag som upprättar års- eller koncernredovisning med tillämpning av bestämmelser i årsredovisningslagen ([1995:1554](https://selex.se/eli/sfs/1995/1554)), lagen ([1995:1559](https://selex.se/eli/sfs/1995/1559)) om årsredovisning i kreditinstitut och värdepappersbolag eller lagen ([1995:1560](https://selex.se/eli/sfs/1995/1560)) om årsredovisning i försäkringsföretag skall inte tillämpa [4 kap. 5 § tredje stycket årsredovisningslagen](https://selex.se/eli/sfs/1995/1554#kap4.5) på nedskrivning som har gjorts före lagens ikraftträdande.

[1997:525](https://selex.se/eli/sfs/1997/525)

Denna lag träder i kraft den 1 november 1997. Äldre föreskrifter gäller fortfarande avseende förhållanden som hänför sig till tiden före den 1 januari 1998 i fråga om fjärde stycket punkterna 1 och 2 och till tiden före den 1 februari 1998 i fråga om fjärde stycket punkterna 3 och 4.

[1998:762](https://selex.se/eli/sfs/1998/762)

1. Denna lag träder i kraft den 1 januari 1999.

2. I fråga om revisorer som har utsetts före lagens ikraftträdande gäller 4 kap. [1 a §](#kap4.1a) först efter utgången av år 1999.

[1999:1112](https://selex.se/eli/sfs/1999/1112)

Lagen skall dock fortfarande tillämpas för räkenskapsår som har inletts före nämnda tidpunkt. I fråga om juridiska personer som avses i 2 kap [2 §](#kap5.2) första stycket bokföringslagen ([1999:1078](https://selex.se/eli/sfs/1999/1078)), med undantag för Svenska kyrkan och dess organisatoriska delar, skall lagen tillämpas även för räkenskapsår som inleds före utgången av år 2000.