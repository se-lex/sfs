---
beteckning: 1980:116
rubrik: Förordning om tillämpning av statens allmänna tjänstepensionsreglemente på den som den 1 juli 1980 övergår från sysselsättning i statligt arkivarbete eller musikerhjälp till anställning med pensionsrätt enligt reglementet
departement: Civildepartementet
utfardad_datum: 1980-04-10
publicerad_datum: 2008-10-10
forarbeten: Jfr riksdagens lönedelegations skrivelse den 18 december 1979
pdf_url: https://svenskforfattningssamling.se/sites/default/files/sfs/1980-04/SFS1980-116.pdf
andringsforfattningar:
  - beteckning: "1991:1435"
    anteckningar: upph.
---

# Förordning (1980:116) om tillämpning av statens allmänna tjänstepensionsreglemente (1959:287) på den som den 1 juli 1980 övergår från sysselsättning i statligt arkivarbete eller musikerhjälp till anställning med pensionsrätt enligt reglementet

## 1 §

Denna förordning gäller för den som den 1 juli 1980 övergår från sysselsättning i statligt arkivarbete eller musikerhjälp, som har anordnats enligt arbetsmarknadskungörelsen ([1966:368](https://selex.se/eli/sfs/1966/368)), till anställning med pensionsrätt enligt statens allmänna tjänstepensionsreglemente ([1959:287](https://selex.se/eli/sfs/1959/287)) - SPR.

## 2 §

Bestämmelserna i [3 §](#3) 1 mom. SPR om högsta levnadsålder skall inte gälla den som vid övergången blir innehavare av anställning hänförd till pensioneringsperiod I eller II och som därvid inte fyllt 65 år.

## 3 §

För den som vid övergången blir innehavare av anställning hänförd till pensioneringsperiod I och som därvid fyllt 55 år skall pensioneringsperiodens övre gräns i sådan anställning infalla vid utgången av den månad varunder han fyller 65 år.

## 4 §

För den som vid övergången fullgjort pensionsbevarande anställningstid och intjänat minst tre STP-år enligt avtalet om särskild tilläggspension (STP) skall, om han är född under perioden 1915-1922, egenpension bestämmas enligt följande särskilda grunder om pensionens bruttobelopp härigenom blir större.

1. Vid beräkning av tjänstår skall endast tid efter den 31 december 1964 beaktas.

2. Det antal tjänstår som erfordras för hel pension skall utgöra det antal arbetstagaren äger tillgodoräkna, dock minst det antal som anges i följande tabell/n1/.

//n1// Tabellen är ej med här.//