---
beteckning: 1980:343
rubrik: Skatteregisterlag
departement: Finansdepartementet
utfardad_datum: 1980-05-22
publicerad_datum: 2020-06-03
forarbeten: "Prop. 1979/80:146, SkU 1979/80:56, rskr 1979/80:353"
pdf_url: https://svenskforfattningssamling.se/sites/default/files/sfs/1980-05/SFS1980-343.pdf
andringsforfattningar:
  - beteckning: "1983:143"
    rubrik: "Lag (1983:143) om ändring i skatteregisterlagen (1980:343)"
    ikraft_datum: 1983-04-15
    anteckningar: "ändr. 1, 5-7, 10, 12 §§; omtryck"
  - beteckning: "1983:449"
    rubrik: "Lag (1983:449) om ändring i skatteregisterlagen (1980:343)"
    ikraft_datum: 1983-07-01
    anteckningar: "ändr. 7, 10 §§"
  - beteckning: "1984:358"
    rubrik: "Lag (1984:358) om ändring i skatteregisterlagen (1980:343)"
    ikraft_datum: 1984-07-01
    anteckningar: ändr. 7 §
  - beteckning: "1984:860"
    rubrik: "Lag (1984:860) om ändring i skatteregisterlagen (1980:343)"
    ikraft_datum: 1985-01-01
    anteckningar: "ändr. 1, 3, 7 §§"
  - beteckning: "1984:1057"
    rubrik: "Lag (1984:1057) om ändring i skatteregisterlagen (1980:343)"
    ikraft_datum: 1985-01-01
    anteckningar: ändr. 10 §
  - beteckning: "1984:1058"
    rubrik: "Lag (1984:1058) om ändring i lagen (1984:860) om ändring i skatteregisterlagen (1980:343)"
    ikraft_datum: 1985-01-01
    anteckningar: ändr. 7 §
  - beteckning: "1985:155"
    rubrik: "Lag (1985:155) om ändring i skatteregisterlagen (1980:343)"
    ikraft_datum: 1985-04-25
    anteckningar: "ändr. 1, 7, 10, 12 §§"
  - beteckning: "1986:1301"
    rubrik: "Lag (1986:1301) om ändring i skatteregisterlagen (1980:343)"
    ikraft_datum: 1987-01-01
    anteckningar: "ändr. 4, 5, 7, 10 §§"
  - beteckning: "1989:441"
    rubrik: "Lag (1989:441) om ändring i skatteregisterlagen (1980:343)"
    ikraft_datum: 1989-07-01
    anteckningar: ändr. 7 §
  - beteckning: "1990:1139"
    rubrik: "Lag (1990:1139) om ändring i skatteregisterlagen (1980:343)"
    ikraft_datum: 1991-01-01
    anteckningar: "ändr. 4, 7, 10 §§"
  - beteckning: "1990:1537"
    rubrik: "Lag (1990:1537) om ändring i skatteregisterlagen (1980:343)"
    ikraft_datum: 1991-07-01
    anteckningar: "nya 1 a, 10 a §§"
  - beteckning: "1991:525"
    rubrik: "Lag (1991:525) om ändring i skatteregisterlagen (1980:343)"
    ikraft_datum: 1991-07-01
    anteckningar: ändr. 5 §
  - beteckning: "1991:1920"
    rubrik: "Lag (1991:1920) om ändring i skatteregisterlagen (1980:343)"
    ikraft_datum: 1992-01-01
    anteckningar: "ändr. 1, 3, 5, 6, 7, 10 §§"
  - beteckning: "1992:836"
    rubrik: "Lag (1992:836) om ändring i skatteregisterlagen (1980:343)"
    ikraft_datum: 1992-07-01
    anteckningar: ändr. 7 §
  - beteckning: "1992:1190"
    rubrik: "Lag (1992:1190) om ändring i skatteregisterlagen (1980:343)"
    ikraft_datum: 1993-01-01
    anteckningar: "ändr. 7, 13 §§"
  - beteckning: "1993:469"
    rubrik: "Lag (1993:469) om ändring i skatteregisterlagen (1980:343)"
    ikraft_datum: 1993-07-01
    anteckningar: "ändr. 3, 10 §§"
  - beteckning: "1993:673"
    rubrik: "Lag (1993:673) om ändring i skatteregisterlagen (1980:343)"
    ikraft_datum: 1993-07-01
    anteckningar: "ändr. 1, 7 §§"
  - beteckning: "1993:849"
    rubrik: "Lag (1993:849) om ändring i skatteregisterlagen (1980:343)"
    ikraft_datum: 1993-10-01
    anteckningar: ändr. 3 §
  - beteckning: "1993:903"
    rubrik: "Lag (1993:903) om ändring i skatteregisterlagen (1980:343)"
    ikraft_datum: 1994-01-01
    anteckningar: ändr. 1 §
  - beteckning: "1993:1473"
    rubrik: "Lag (1993:1473) om ändring i skatteregisterlagen (1980:343)"
    ikraft_datum: 1994-01-01
    anteckningar: "ändr. 7, 10, 13 §§"
  - beteckning: "1994:764"
    rubrik: "Lag (1994:764) om ändring i skatteregisterlagen (1980:343)"
    ikraft_datum: 1994-07-01
    anteckningar: "nya 9 a, 12 a §§"
  - beteckning: "1994:212"
    rubrik: "Lag (1994:212) om ändring i skatteregisterlagen (1980:343)"
    ikraft_datum: 1994-07-01
    anteckningar: "ändr. 1, 5, 6, 7 §§"
  - beteckning: "1994:1905"
    rubrik: "Lag (1994:1905) om ändring i skatteregisterlagen (1980:343)"
    ikraft_datum: 1995-01-01
    anteckningar: "upph. 8 §, rubr. närmast före 8 §; nuvarande 9 a, 11, 12, 12 a, 13 §§ betecknas 14, 15, 16, 17, 19 §§, rubr. närmast före 9 § sätts närmast före nya 15 §; ändr. 7, 9, 10, de nya 17, 19 §§, rubr. närmast före 5 §; nya 11, 12, 13, 18, 20 §§, rubr. närmast före 10, 11, 12, 13 §§"
  - beteckning: "1995:749"
    rubrik: "Lag (1995:749) om ändring i skatteregisterlagen (1980:343)"
    ikraft_datum: 1995-07-01
    anteckningar: rubr. närmast före 15 § sätts närmast före 14 §
  - beteckning: "1994:1915"
    rubrik: "Lag (1994:1915) om ändring i skatteregisterlagen (1980:343)"
    ikraft_datum: 1996-01-01
    anteckningar: ändr. 7 §
  - beteckning: "1995:1367"
    rubrik: "Lag (1995:1367) om ändring i skatteregisterlagen (1980:343)"
    ikraft_datum: 1996-01-01
    anteckningar: ändr. 10 §
  - beteckning: "1995:1627"
    rubrik: "Lag (1995:1627) om ändring i skatteregisterlagen (1980:343)"
    ikraft_datum: 1996-01-01
    anteckningar: ändr. 1 §
  - beteckning: "1996:726"
    rubrik: "Lag (1996:726) om ändring i skatteregisterlagen (1980:343)"
    ikraft_datum: 1996-07-01
    anteckningar: "ändr. 1, 7 §§"
  - beteckning: "1996:951"
    rubrik: "Lag (1996:951) om ändring i skatteregisterlagen (1980:343)"
    ikraft_datum: 1997-01-01
    anteckningar: ändr. 3 §
  - beteckning: "1996:1232"
    rubrik: "Lag (1996:1232) om ändring i skatteregisterlagen (1980:343)"
    ikraft_datum: 1997-01-01
    anteckningar: ändr. 1 §
  - beteckning: "1996:1235"
    rubrik: "Lag (1996:1235) om ändring i skatteregisterlagen (1980:343)"
    ikraft_datum: 1997-01-01
    anteckningar: "upph. 1 a, 10 a §§; ändr. 7 §"
  - beteckning: "1997:354"
    rubrik: "Lag (1997:354) om ändring i skatteregisterlagen (1980:343)"
    ikraft_datum: 1997-07-01
    anteckningar: "ändr. 7, 10, 19 §§"
  - beteckning: "1997:523"
    rubrik: "Lag (1997:523) om ändring i skatteregisterlagen (1980:343)"
    ikraft_datum: 1997-11-01
    anteckningar: "ändr. 1, 2, 5, 6, 17 §§"
  - beteckning: "1996:1344"
    rubrik: "Lag (1996:1344) om ändring i skatteregisterlagen (1980:343)"
    ikraft_datum: 1998-01-01
    anteckningar: "ändr. 3, 7, 19 §§"
  - beteckning: "1998:348"
    rubrik: "Lag (1998:348) om ändring i skatteregisterlagen (1980:343)"
    ikraft_datum: 1998-07-01
    anteckningar: "ändr. 1, 3, 4, 7, 10, 11, 12, 19 §§"
  - beteckning: "1998:497"
    rubrik: "Lag (1998:497) om ändring i skatteregisterlagen (1980:343)"
    ikraft_datum: 1998-10-01
    anteckningar: "ändr. 7, 19 §§"
  - beteckning: "1998:692"
    rubrik: "Lag (1998:692) om ändring i skatteregisterlagen (1980:343)"
    ikraft_datum: 1999-01-01
    anteckningar: ändr. 7 §
  - beteckning: "1998:1608"
    rubrik: "Lag (1998:1608) om ändring i skatteregisterlagen (1980:343)"
    ikraft_datum: 1999-01-01
    anteckningar: ändr. 19 §
  - beteckning: "1999:100"
    rubrik: "Lag (1999:100) om ändring i skatteregisterlagen (1980:343)"
    ikraft_datum: 1999-04-01
    anteckningar: ändr. 10 §
  - beteckning: "1999:410"
    rubrik: "Lag (1999:410) om ändring i lagen (1999:302) om ändring i skatteregisterlagen (1980:343)"
    ikraft_datum: 1999-07-01
    anteckningar: "ändr. 7 § i 1999:302"
  - beteckning: "1999:409"
    rubrik: "Lag (1999:409) om ändring i skatteregisterlagen (1980:343)"
    ikraft_datum: 1999-07-01
    anteckningar: ändr. 7 §
  - beteckning: "1999:302"
    rubrik: "Lag (1999:302) om ändring skatteregisterlagen (1980:343)"
    ikraft_datum: 1999-10-01
    anteckningar: "ändr. 5, 7 §§"
  - beteckning: "1999:1053"
    rubrik: "Lag (1999:1053) om ändring i skatteregisterlagen (1980:343)"
    ikraft_datum: 2000-01-01
    anteckningar: ändr. 5 §
  - beteckning: "1999:1248"
    rubrik: "Lag (1999:1248) om ändring i skatteregisterlagen (1980:343)"
    ikraft_datum: 2000-01-01
    anteckningar: "ändr. 1, 6, 7, 19 §§"
  - beteckning: "2000:471"
    rubrik: "Lag (2000:471) om ändring i skatteregisterlagen (1980:343)"
    ikraft_datum: 2000-07-01
    anteckningar: ändr. 3 §
  - beteckning: "2000:1381"
    rubrik: "Lag (2000:1381) om ändring i skatteregisterlagen (1980:343)"
    ikraft_datum: 2001-01-01
    anteckningar: "ändr. 1, 7 §§"
  - beteckning: "2001:326"
    rubrik: "Lag (2001:326) om ändring i skatteregisterlagen (1980:343)"
    ikraft_datum: 2001-07-01
    anteckningar: "ändr. 1, 7, 10, 19, 20 §§; ny 13 a §"
  - beteckning: "2001:181"
    anteckningar: upph.
  - beteckning: "1995:1628"
    rubrik: "Lag (1995:1628) om ändring i lagen (1994:1915) om ändring i skatteregisterlagen (1980:343)"
    anteckningar: "ändr. 7 § i 1994:1915"
  - beteckning: "1998:1609"
    rubrik: "Lag (1998:1609) om ändring i lagen (1998:692) om ändring i skatteregisterlagen (1980:343)"
    anteckningar: "ändr. 7 § i 1998:692"
  - beteckning: "1997:524"
    rubrik: "Lag (1997:524) om ändring i lagen (1996:1344) om ändring i skatteregisterlagen (1980:343)"
    anteckningar: "ändr. 3, 7, 19 §§ i 1996:1344"
  - beteckning: "1997:1038"
    rubrik: "Lag (1997:1038) om ändring i lagen (1997:524) om ändring i lagen (1996:1344) om ändring i skatteregisterlagen (1980:343)"
    anteckningar: "ändr. 7 § i 1997:524"
  - beteckning: "1994:763"
    rubrik: "Lag (1994:763) om ändring i lagen (1994:212) om ändring i skatteregisterlagen (1980:343)"
    anteckningar: "ändr. 1 § i 1994:212"
  - beteckning: "1982:453"
    rubrik: "Lag (1982:453) om ändring i skatteregisterlagen (1980:343)"
    anteckningar: "ändr. 1, 10 §§"
  - beteckning: "1994:495"
    rubrik: "Lag (1994:495) om ändring i lagen (1994:212) om ändring i skatteregisterlagen (1980:343)"
    anteckningar: "ändr. 7 § i 1994:212"
---

# Skatteregisterlag (1980:343)

## Inledande bestämmelser

### 1 §

För de ändamål som anges i denna paragraf skall med hjälp av automatisk databehandling föras ett centralt skatteregister för hela riket och ett regionalt skatteregister för varje region.

Registren skall användas vid beskattning för

1. samordnad registerföring av identifieringsuppgifter beträffande fysiska och juridiska personer,

2. revisions- och annan kontrollverksamhet,

3. taxering enligt taxeringslagen ([1990:324](https://selex.se/eli/sfs/1990/324)) samt bestämmande av pensionsgrundande inkomst,

4. redovisning, bestämmande och betalning av skatt enligt skattebetalningslagen ([1997:483](https://selex.se/eli/sfs/1997/483)), mervärdesskattelagen ([1994:200](https://selex.se/eli/sfs/1994/200)), lagen ([1991:586](https://selex.se/eli/sfs/1991/586)) om särskild inkomstskatt för utomlands bosatta, lagen ([1990:912](https://selex.se/eli/sfs/1990/912)) om nedsättning av socialavgifter och lagen ([1941:416](https://selex.se/eli/sfs/1941/416)) om arvsskatt och gåvoskatt.

Registren skall dessutom användas för

1. avräkning enligt lagen ([1985:146](https://selex.se/eli/sfs/1985/146)) om avräkning vid återbetalning av skatter och avgifter,

2. bestämmande av skattereduktion enligt lagen ([1993:672](https://selex.se/eli/sfs/1993/672)) om skattereduktion för utgifter för byggnadsarbete på bostadshus, lagen ([1995:1623](https://selex.se/eli/sfs/1995/1623)) om skattereduktion för riskkapitalinvesteringar, lagen ([1996:725](https://selex.se/eli/sfs/1996/725)) om skattereduktion för utgifter för byggnadsarbete på bostadshus, lagen ([1996:1231](https://selex.se/eli/sfs/1996/1231)) om skattereduktion för fastighetsskatt i vissa fall vid 1997-2001 års taxeringar och lagen ([2000:1380](https://selex.se/eli/sfs/2000/1380)) om skattereduktion för utgifter för vissa anslutningar för tele- och datakommunikation,

3. gäldenärsutredning enligt lagen ([1993:891](https://selex.se/eli/sfs/1993/891)) om indrivning av statliga fordringar m.m.,

4. verksamheten med bouppteckningar och dödsboanmälningar enligt ärvdabalken.

Det centrala skatteregistret skall också användas för andra utredningar i kronofogdemyndigheternas exekutiva verksamhet än som avses i tredje stycket och för Riksskatteverkets tillsyn enligt lagen ([1974:174](https://selex.se/eli/sfs/1974/174)) om identitetsbeteckning för juridiska personer m.fl. Lag ([2001:326](https://selex.se/eli/sfs/2001/326)).

### 2 §

Med beskattning avses i denna lag fastställande av underlag för bestämmande av skatt, redovisning, bestämmande och betalning av skatt samt bestämmande av pensionsgrundande inkomst. Lag ([1997:523](https://selex.se/eli/sfs/1997/523)).

### 3 §

Med skatt avses i denna lag, om inte annat anges

1. skatt, avgift och ränta som omfattas av [1 kap. 1 § skattebetalningslagen](https://selex.se/eli/sfs/1997/483#kap1.1) ([1997:483](https://selex.se/eli/sfs/1997/483)),

2. mervärdesskatt, annan skatt eller avgift för vilken Riksskatteverket är beskattningsmyndighet och fordonsskatt,

3. särskild inkomstskatt för utomlands bosatta,

4. skattetillägg samt förseningsavgift,

5. ränta och avgift som utgår i samband med indrivning av skatt eller avgift enligt 1-4. Lag ([2000:471](https://selex.se/eli/sfs/2000/471)).

### 4 §

Riksskatteverket förfogar över det centrala skatteregistret. Skattemyndigheten i regionen förfogar över det centrala skatteregistret såvitt gäller  uppgifter som hänför sig till länet samt över det regionala registret för länet. Lag ([1998:348](https://selex.se/eli/sfs/1998/348)).

## Det centrala skatteregistrets innehåll

## Innehåll

### 5 §

För fysisk person som är folkbokförd i riket skall i det centrala skatteregistret anges

1. personnummer, namn, adress, civilstånd, datum för civilståndsändring och folkbokföringsförhållanden,

2. registrering enligt skattebetalningslagen ([1997:483](https://selex.se/eli/sfs/1997/483)), särskilt registrerings- och redovisningsnummer, organisationsnummer och firma,

4. registrering i sjömansregistret, tillhörighet till svenska kyrkan,

5. nationalitet, personnummer för hos personen folkbokförda barn under 18 år, antal hemmavarande barn som inte har uppnått 16 eller 18 års ålder, personnummer för make och person som likställs med make vid beskattningen,

6. slag av pensionsförmån som personen är berättigad till enligt lagen ([1962:381](https://selex.se/eli/sfs/1962/381)) om allmän försäkring, i den mån det behövs för att debitera socialförsäkringsavgift,

7. på vilket sätt den preliminära skatten skall betalas.

För person som inte har uppnått 18 års ålder skall också anges personnummer för den hos vilken personen är folkbokförd.

För person som inte har uppnått 15 års ålder skall införas endast uppgift om personnummer, namn och adress samt personnummer för den hos vilken personen är folkbokförd, om inte ytterligare uppgift som avses i första stycket behövs för beskattning.

För person som ej är folkbokförd här i riket skall uppgifter enligt första, andra eller tredje stycket införas i den mån det behövs för beskattning här i riket. Vad som sägs om personnummer skall dock i stället gälla samordningsnummer enligt [18 a §](#18a) folkbokföringslagen ([1991:481](https://selex.se/eli/sfs/1991/481)). Lag ([1999:1053](https://selex.se/eli/sfs/1999/1053)).

### 6 §

För juridisk person och för enkelt bolag, partrederi och utländskt företags filial i Sverige skall i det centrala skatteregistret anges

1. organisationsnummer med tidpunkt för registrering och avregistrering i registret, namn, firma, adress och juridisk form samt i fråga om handelsbolag och andra juridiska personer sådana uppgifter om huvudkontor och säte som avses i [2 kap. 2 § skattebetalningslagen](https://selex.se/eli/sfs/1997/483#kap2.2) ([1997:483](https://selex.se/eli/sfs/1997/483)),

2. registrering enligt skattebetalningslagen, särskilt registrerings- och redovisningsnummer.

För dödsbo skall även hemortskommun, den avlidnes personnummer och dagen för dödsfallet anges. Lag ([1999:1248](https://selex.se/eli/sfs/1999/1248)).

### 7 §

För fysisk och juridisk person får, utöver de uppgifter som anges i 5 och [6 §](#6)§, det centrala skatteregistret innehålla följande uppgifter.

1. Sådana uppgifter om ägarförhållandena i fåmansföretag, företag som enligt [57 kap. 3 § inkomstskattelagen](https://selex.se/eli/sfs/1999/1229#kap57.3) ([1999:1229](https://selex.se/eli/sfs/1999/1229)) skall behandlas som fåmansföretag, fåmanshandelsbolag och dotterföretag som avses i 2 kap. [16 §](#kap2.16) lagen ([1990:325](https://selex.se/eli/sfs/1990/325)) om självdeklaration och kontrolluppgifter, uppgift om företagsledare i dessa företag samt uppgift om delägare i enkelt bolag och partrederi.

2. Uppgifter angående avslutad revision, verkställt besök eller annat sammanträffande enligt [3 kap. 7 § taxeringslagen](https://selex.se/eli/sfs/1990/324#kap3.7) ([1990:324](https://selex.se/eli/sfs/1990/324)) eller [14 kap. 6 § skattebetalningslagen](https://selex.se/eli/sfs/1997/483#kap14.6) ([1997:483](https://selex.se/eli/sfs/1997/483)). För varje sådan åtgärd får anges tid, art, beskattningsperiod, skatteslag, myndighets beslut om beloppsmässiga ändringar av skatt eller underlag för skatt med anledning av åtgärden samt uppgift huruvida bokföringsskyldighet har fullgjorts.

3. Uppgift om registrering av skyldighet att betala skatt, uppgift om innehav av skattsedel på preliminär skatt, uppgifter om beslut om återkallelse av F-skattsedel med angivande av skälen för beslutet, uppgifter som behövs för att bestämma skatt enligt skattebetalningslagen, lagen ([1991:586](https://selex.se/eli/sfs/1991/586)) om särskild inkomstskatt för utomlands bosatta, lagen ([1990:912](https://selex.se/eli/sfs/1990/912)) om nedsättning av socialavgifter, mervärdesskattelagen ([1994:200](https://selex.se/eli/sfs/1994/200)) och lagen ([1941:416](https://selex.se/eli/sfs/1941/416)) om arvsskatt och gåvoskatt samt uppgifter om redovisning, inbetalning och återbetalning av sådana skatter eller avgifter.

4. Uppgift om maskinellt framställt förslag till beslut om beskattning.

5. Uppgift om ansökan om anstånd med att lämna deklaration, uppgift om beslut om anstånd med att lämna deklaration och med att betala skatt, dock ej skälen för ansökningarna eller besluten, samt uppgift om att laga förfall föreligger för underlåtenhet att fullgöra deklarationsskyldighet.

6. Administrativa och tekniska uppgifter som behövs för beskattningen.

7. Uppgifter som skall lämnas i förenklad självdeklaration, särskild självdeklaration enligt 2 kap. [10 §](#kap2.10) första stycket punkterna 2-4 och andra stycket lagen om självdeklaration och kontrolluppgifter samt uppgifter som skall lämnas enligt 2 kap. [25 §](#kap2.25) lagen om självdeklaration och kontrolluppgifter.

8. Uppgift om beslut om beskattning, dock ej skälen för beslutet och uppgift om utmätning enligt [18 kap. 9 § skattebetalningslagen](https://selex.se/eli/sfs/1997/483#kap18.9).

9. Uppgift om att fordran mot personen registrerats hos kronofogdemyndighet, uppgift om indrivningsresultat, uppgift om att en person ålagts betalningsskyldighet i egenskap av bolagsman eller företrädare för en juridisk person, uppgift om beslut om skuldsanering, ackord, likvidation eller konkurs samt uppgift om betalningsinställelse.

10. Uppgift om antal anställda och de anställdas personnummer.

11. Uppgift om telefonnummer, särskild adress för skattsedelsförsändelse samt namn, adress och telefonnummer för ombud.

12. Uppgift från kontrolluppgift som enligt 3 kap. lagen om självdeklaration och kontrolluppgifter skall lämnas utan föreläggande samt från sådan särskild uppgift som avses i 2 kap. [19 §](#kap2.19) lagen ([1998:674](https://selex.se/eli/sfs/1998/674)) om inkomstgrundad ålderspension.

13. Uppgift om beteckning, köpeskilling, basvärde, delvärde, taxeringsvärde, omräknat delvärde, beskattningsnatur, typ av fång och tidpunkt för fånget för fastighet som ägs eller innehas av personen, andelens storlek om fastigheten har flera ägare och övriga uppgifter som behövs för beräkning av statlig fastighetsskatt samt uppgift som behövs för värdering av bostad på fastighet.

14. Uppgift om tid och art för planerad eller pågående revision samt beskattningsperiod och skatteslag som denna avser samt uppgift om tid för planerat besök eller annat sammanträffande enligt [3 kap. 7 § taxeringslagen](https://selex.se/eli/sfs/1990/324#kap3.7) eller [14 kap. 6 § skattebetalningslagen](https://selex.se/eli/sfs/1997/483#kap14.6).

15. Uppgift om postgiro- och bankgironummer, om personen är näringsidkare samt, om fullmakt lämnats för bank- eller postgiro att ta emot skatteåterbetalning på ett konto, datum för fullmakten samt kontots nummer och typ.

16. Uppgift om antal dagar för vilka den skattskyldige uppburit sjöinkomst som avses i [64 kap. 3 och 4 §§ inkomstskattelagen](https://selex.se/eli/sfs/1999/1229#kap64.3).

17. Uppgift om omsättning i näringsverksamhet.

18. Uppgifter angående resultat av bruttovinstberäkning, annan beräkning av relationstal eller liknande, skönsmässig beräkning och belopp som under beskattningsåret stått till förfogande för levnadskostnader.

19. Uppgift från centrala bilregistret om innehav av fordon samt om fordonets registreringsnummer, märke, typ och årsmodell samt tillstånd enligt yrkestrafiklagen ([1998:490](https://selex.se/eli/sfs/1998/490)) och lagen ([1998:492](https://selex.se/eli/sfs/1998/492)) om biluthyrning.

20. Uppgift för beräkning av skattereduktion för fackföreningsavgift, uppgifter enligt [6 §](#6) första och andra styckena lagen ([1993:672](https://selex.se/eli/sfs/1993/672)) om skattereduktion för utgifter för byggnadsarbete på bostadshus, uppgifter enligt [7 §](#7) lagen ([1995:1623](https://selex.se/eli/sfs/1995/1623)) om skattereduktion för riskkapitalinvesteringar, uppgifter enligt [6 §](#6) första och andra styckena lagen ([1996:725](https://selex.se/eli/sfs/1996/725)) om skattereduktion för utgifter för byggnadsarbete på bostadshus för bestämmande av skattereduktion enligt nämnda lagar samt uppgift om beslut om sådan skattereduktion, uppgifter för bestämmande av skattereduktion enligt lagen ([1996:1231](https://selex.se/eli/sfs/1996/1231)) om skattereduktion för fastighetsskatt i vissa fall vid 1997 - 2001 års taxeringar samt uppgift om beslut om sådan skattereduktion, uppgifter enligt [12 §](#12) första stycket lagen ([2000:1380](https://selex.se/eli/sfs/2000/1380)) om skattereduktion för utgifter för vissa anslutningar för tele- och datakommunikation samt uppgift om beslut om sådan skattereduktion.

21. Uppgift om bosättningsland och tidpunkt för byte av bosättningsland.

22. Uppgifter om antal årsanställda i en koncern i fall som avses i 2 kap. [16 §](#kap2.16) sista stycket lagen om självdeklaration och kontrolluppgifter, totalt respektive i Sverige, koncernomsättning och koncernbalansomslutning för koncernmoderföretag.

23. Uppgift om beteckning på ersättningsbostad som avses i [47 kap. 5 § inkomstskattelagen](https://selex.se/eli/sfs/1999/1229#kap47.5), uppskovsavdragets storlek, belopp som enligt 47 kap. [11 §](#kap47.11) nämnda lag skall minska anskaffningsutgiften samt, om ersättningsbostaden utgörs av bostad som avses i 47 kap. [5 §](#kap47.5) andra stycket nämnda lag, föreningens eller bolagets organisationsnummer och namn.

24. Uppgift som skall lämnas enligt [10 kap. 17 § första stycket 5 och andra stycket samt 33 § skattebetalningslagen](https://selex.se/eli/sfs/1997/483#kap10.17).

25. Uppgifter från aktiebolagsregistret om styrelseledamöter, verkställande direktör, firmatecknare och revisor, om att styrelsen inte är fulltalig eller att årsredovisning inte har lämnats i tid, om företagsrekonstruktion och fusion samt uppgifter från handels- och föreningsregistret om firmatecknare, revisor och företagsrekonstruktion.

26. Uppgifter från Statens folkhälsoinstitut om tillstånd enligt alkohollagen ([1994:1738](https://selex.se/eli/sfs/1994/1738)) och om omsättning enligt restaurangrapport.

27. Uppgifter från länsarbetsnämnder om beslut om arbetsmarknadspolitiska åtgärder samt utbetalat belopp och datum för utbetalningen.

28. Uppgifter från Tullverket om debiterad mervärdesskatt vid import, exportvärden, antal import- och exporttillfällen samt de tidsperioder som uppgifterna avser samt uppgifter från verket som behövs för tillämpningen av [3 kap. 30 § andra stycket mervärdesskattelagen](https://selex.se/eli/sfs/1994/200#kap3.30).

29. Uppgifter från Riksförsäkringsverket om försäkring mot kostnader för sjuklön såvitt avser arbetsgivarens organisations- eller personnummer, beräknad lönesumma, datum då försäkringen börjat gälla och datum för förändring av lönesumma, om sjukpenninggrundande inkomst av annat förvärvsarbete såvitt avser den försäkrades personnummer och datum för inkomstanmälan samt om utsänd person såvitt avser uppgifter från intyg om tillämplig lagstiftning och intyg om utsändning.

30. Uppgift om att en näringsidkare ingår i en sådan mervärdesskattegrupp som avses i 6 a kap. [1 §](#kap6a.1) mervärdesskattelagen.

31. Uppgift om uppskovsbelopp vid andelsbyte enligt [49 kap. inkomstskattelagen](https://selex.se/eli/sfs/1999/1229), namn och organisationsnummer på det överlåtna företaget, antal andelar som lämnats som ersättning vid andelsbytet samt namn och organisationsnummer på det köpande företaget samt de övriga uppgifter som behövs för beskattning av uppskovsbelopp.

32. Uppgift om uppskovsbelopp vid koncerninterna andelsavyttringar enligt [25 kap. 6-27 §§ inkomstskattelagen](https://selex.se/eli/sfs/1999/1229#kap25.6), namn och organisationsnummer på det överlåtna företaget, antalet överlåtna andelar samt de övriga uppgifter som behövs för beskattning av vinsten.

33. Uppgift om avgiftsskyldighet till annat registrerat trossamfund än Svenska kyrkan och uppgift om tillhörighet till icke-territoriell församling inom Svenska kyrkan.

34. Uppgifter om bouppteckning eller dödsboanmälan, dödsbodelägare, tillgångar och skulder samt övriga uppgifter som behövs i verksamheten med bouppteckningar och dödsboanmälningar enligt ärvdabalken. Lag ([2001:326](https://selex.se/eli/sfs/2001/326)).

### 9 §

Uppgifter som avses i [7 §](#7) får tas in i registret endast i den utsträckning som föreskrivs av regeringen eller myndighet som regeringen bestämmer.

Regeringen får föreskriva mindre avvikelser från bestämmelserna om registerinnehåll. Lag ([1994:1905](https://selex.se/eli/sfs/1994/1905)).

## Terminalåtkomst

### 10 §

Terminalåtkomst till uppgifter i det centrala skatteregistret får finnas endast för de ändamål som anges i [1 §](#1) och i den utsträckning i övrigt som anges i andra - femte styckena.

Skattemyndigheten i regionen får ha terminalåtkomst till uppgifter som avses i 5 och [6 §](#6)§, [7 §](#7) 1 - 6, 7, dock endast i fråga om uppgifter som skall lämnas enligt 2 kap. [19 §](#kap2.19) lagen ([1990:325](https://selex.se/eli/sfs/1990/325)) om självdeklaration och kontrolluppgifter, 8, 9, 13- 15, 17, 22, 25 och 34 samt de uppgifter därutöver som behövs för utfärdande av skattsedel och dubblettskattsedel. Skattemyndigheten får ha terminalåtkomst också till övriga uppgifter som avses i [7 §](#7) om de, för pågående eller annat beskattningsår, hänför sig till regionen eller avser skattskyldig som beskattas i regionen. Vidare får skattemyndigheten ha terminalåtkomst till uppgifter som behövs inför och vid revision i den utsträckning regeringen föreskriver.

Riksskatteverket får ha terminalåtkomst till uppgifter som avses i 5-[7 §](#7)§.

Kronofogdemyndighet får ha terminalåtkomst till uppgifter enligt 5 och [6 §](#6)§ samt [7 §](#7) 1, 3 och 4. Kronofogdemyndighet i den region där ett mål är registrerat för exekutiva åtgärder får vidare ha sådan terminalåtkomst i fråga om uppgifter enligt [7 §](#7) 7, 8, 12, 13 och 24. Terminalåtkomsten får avse den som är registrerad som gäldenär hos kronofogdemyndighet eller make till gäldenären eller annan som sambeskattas med gäldenären. I fråga om uppgifter enligt [7 §](#7) 1 får terminalåtkomsten avse också den som är delägare i fåmansföretag där någon som avses i tredje meningen är delägare.

Av rådets förordning (EEG) nr 218/92 framgår att behörig myndighet i ett annat EU-land får ha terminalåtkomst till uppgifter rörande mervärdesskatt. Lag ([2001:326](https://selex.se/eli/sfs/2001/326)).

## De regionala skatteregistren

## Innehåll

### 11 §

Ett regionalt skatteregister får innehålla följande uppgifter som hänför sig till regionen:

1. uppgift om fysisk eller juridisk persons identitet,

2. uppgift om taxeringsår, beskattningsår, inkomstår och redovisningsperiod,

3. uppgift om ärendebeteckning, ärendemening och ärendesamband,

4. uppgift om beteckning på handling samt i förekommande fall uppgift om att en handling i ett ärende inte finns i registret,

5. uppgift om att ärendet omprövats eller överklagats samt domstols beslut,

6. administrativa och tekniska uppgifter som behövs för handläggningen av ärendet.

Registret får också innehålla handling som kommit in eller upprättats i ett ärende som hänför sig till regionen. En sådan handling får innehålla uppgift som avses i [4 §](#4) eller [6 §](#6) andra stycket datalagen ([1973:289](https://selex.se/eli/sfs/1973/289)) endast om en enskild har lämnat uppgiften eller om den behövs för handläggningen av ärendet. Lag ([1998:348](https://selex.se/eli/sfs/1998/348)).

## Terminalåtkomst

### 12 §

Terminalåtkomst till ett regionalt register får finnas endast för de ändamål som anges i [1 §](#1) och endast i den utsträckning som anges i andra och tredje styckena.

Riksskatteverket och skattemyndigheten i regionen får ha terminalåtkomst till de uppgifter som avses i [11 §](#11) första stycket.

Det skattekontor som skall handlägga ett ärende får ha terminalåtkomst till handling som avses i [11 §](#11) andra stycket. Ett skattekontor får också ha terminalåtkomst till handling som finns i ett ärende vid ett annat skattekontor om det behövs för handläggningen av ett ärende.

Regeringen får föreskriva att Riksskatteverket eller skattemyndighet i annat fall än som avses i tredje stycket får ha terminalåtkomst till handling som avses i [11 §](#11) andra stycket. Lag ([1998:348](https://selex.se/eli/sfs/1998/348)).

## Sökbegrepp

### 13 §

I fråga om uppgifter som avses i [11 §](#11) första stycket får som sökbegrepp användas endast personnummer, organisationsnummer, namn, firma, ärendebeteckning, taxeringsår, beskattningsår, inkomstår, redovisningsperiod, handläggande enhet, datum och uppgift om var i handläggningsgången ärendet befinner sig.

I handling som avses i [11 §](#11) andra stycket får som sökbegrepp användas endast ärendebeteckning och beteckning på handling. Lag ([1994:1905](https://selex.se/eli/sfs/1994/1905)).

### 13 a §

I verksamheten med bouppteckningar och dödsboanmälningar enligt ärvdabalken samt arvsskatteärenden får, i fråga om uppgifter som avses i [11 §](#11) första stycket, som sökbegrepp endast användas uppgifter som avses i [15 kap. 2 § sekretesslagen](https://selex.se/eli/sfs/2009/400#kap15.2) ([1980:100](https://selex.se/eli/sfs/1980/100)). Vid sökning efter handlingar som avses i [11 §](#11) andra stycket får dessutom uppgift om namn och person- eller samordningsnummer användas som sökbegrepp.

Som sökbegrepp enligt denna paragraf får inte användas sådana känsliga personuppgifter som anges i [13 §](#13) personuppgiftslagen ([1998:204](https://selex.se/eli/sfs/1998/204)) eller uppgifter om lagöverträdelser m.m. som anges i [21 §](#21) samma lag. Lag ([2001:326](https://selex.se/eli/sfs/2001/326)).

## Gemensamma bestämmelser

### 14 §

Uppgifter till register enligt denna lag får hämtas in från annat register med hjälp av automatisk databehandling. Lag ([1994:1905](https://selex.se/eli/sfs/1994/1905)).

### 15 §

Uppgifter i register enligt denna lag får lämnas ut till annan myndighet på medium för automatisk databehandling endast om detta följer av lag eller förordning eller regeringen har medgivit det. Regeringen får uppdra åt datainspektionen att lämna sådant medgivande i fråga om uppgifter som inte omfattas av sekretess. Talan mot beslut av datainspektionen förs hos regeringen genom besvär.

Första stycket gäller inte i fråga om utlämnande för beskattning.

Med utlämnande till annan myndighet jämställs utlämnande mellan olika verksamhetsgrenar inom samma myndighet, när de är att betrakta som självständiga i förhållande till varandra. Lag ([1994:1905](https://selex.se/eli/sfs/1994/1905)).

### 16 §

Från register enligt denna lag får utan hinder av vad som är föreskrivet i annan lag till enskild lämnas ut nedan angivna uppgifter, om det inte av särskild anledning kan antas att den registrerade eller någon honom närstående lider men om uppgiften röjs.

De uppgifter som får lämnas ut är

1. uppgift som avses i [5 §](#5) första stycket 1, 2 eller 7,

2. uppgift som avses i [6 §](#6) första stycket 1 eller 2,

3. uppgift om slag av näringsverksamhet eller om beslut om likvidation eller konkurs samt

4. uppgift om registrering av skyldighet att inbetala innehållen preliminär A-skatt eller arbetsgivaravgift. Lag ([1994:1905](https://selex.se/eli/sfs/1994/1905)).

### 17 §

Uppgifter om en arbetstagares eller uppdragstagares namn och personnummer, slag av preliminär skatt som personen skall betala samt uppgifter till ledning för beräkning av skatteavdrag för betalning av preliminär skatt, får lämnas på medium för automatisk databehandling till arbetsgivare eller uppdragsgivare.

Av rådets förordning (EEG) nr 218/92 framgår att uppgift som avses i [10 §](#10) sjätte stycket får lämnas ut till behörig myndighet i ett annat EU-land på medium för automatisk databehandling eller på annat sätt.

Underlag för uppgiftslämnandet får hämtas in på medium för automatisk databehandling. Lag ([1997:523](https://selex.se/eli/sfs/1997/523)).

### 18 §

I ett registerutdrag enligt [10 §](#10) datalagen ([1973:289](https://selex.se/eli/sfs/1973/289)) behöver i fråga om ett regionalt register uppgift i handling som har getts in av enskild eller som den registeransvarige har expedierat till den registrerade inte tas med. Om uppgiften finns i ärende rörande den som begärt utdraget, skall det framgå av utdraget att uppgiften inte finns med. Lag ([1994:1905](https://selex.se/eli/sfs/1994/1905)).

### 19 §

Om inte annat sägs i andra - fjärde styckena skall sådana uppgifter i det centrala skatteregistret som hänför sig till viss beskattningsperiod gallras sju år efter utgången av det kalenderår under vilket perioden gick ut.

Uppgifter som avses i [5 §](#5), med undantag av de i första stycket 5, i [6 §](#6), i [7 §](#7) 3, med undantag av uppgifter om beslut om återkallelse av F-skattsedel, i [7 §](#7) 23, med undantag av uppgift om uppskovsavdrag enligt [47 kap. inkomstskattelagen](https://selex.se/eli/sfs/1999/1229) ([1999:1229](https://selex.se/eli/sfs/1999/1229)), samt i [7 §](#7) 31, 32 och 34, får bevaras även efter utgången av den tid som anges i första stycket. Detsamma gäller uppgifter om

1. personnummer för make och person som likställs med make vid beskattningen,

2. beslut om beskattning, dock inte skälen för beslutet,

3. huruvida taxering grundas på förenklad självdeklaration eller enbart på kontrolluppgift om inkomst av kapital,

4. antal dagar för vilka den skattskyldige uppburit sjöinkomst som avses i [64 kap. 3 och 4 §§ inkomstskattelagen](https://selex.se/eli/sfs/1999/1229#kap64.3),

5. ingående och utgående mervärdesskatt samt särskilt investeringsavdrag och redovisningsperiodens längd vid redovisning av mervärdesskatt.

Uppgift om tillstånd enligt yrkestrafiklagen ([1998:490](https://selex.se/eli/sfs/1998/490)) och lagen ([1998:492](https://selex.se/eli/sfs/1998/492)) om biluthyrning samt uppgifter som avses i [7 §](#7) 26 - 29, med undantag av uppgifter som behövs för tillämpningen av [3 kap. 30 § andra stycket mervärdesskattelagen](https://selex.se/eli/sfs/1994/200#kap3.30) ([1994:200](https://selex.se/eli/sfs/1994/200)), skall gallras två år efter utgången av det år då uppgifterna registrerades.

Uppgift om revision får bevaras under högst tio år efter utgången av det år under vilket revisionen avslutades.

Bouppteckningar skall bevaras.

Regeringen får meddela föreskrifter om förlängd bevaringstid för uppgifter som avses i första eller fjärde stycket. Lag ([2001:326](https://selex.se/eli/sfs/2001/326)).

### 20 §

Upptagningar i regionala register skall i fråga om deklarationer och andra handlingar som lämnats till ledning för beskattning eller upprättats eller för granskning omhändertagits av en myndighet för skattekontroll, gallras sju år eller, i fråga om handlingar som avser aktiebolag eller ekonomisk förening, tio år efter beskattningsårets utgång. Bouppteckningar skall dock bevaras.

Andra upptagningar i regionala register än sådana som avses i första stycket skall gallras tolv år efter beskattningsårets utgång.

Regeringen eller den myndighet som regeringen bestämmer får meddela föreskrifter om undantag från bestämmelserna i första eller andra stycket. Lag ([2001:326](https://selex.se/eli/sfs/2001/326)).

## Övergångsbestämmelser

[1985:155](https://selex.se/eli/sfs/1985/155)

Denna lag träder i kraft, såvitt avser 7, 10 och [12 §](#12)§, två veckor efter den dag, då lagen enligt uppgift på den har kommit ut från trycket i Svensk författningssamling, och såvitt avser [1 §](#1) den 1 september 1985.

[1990:1139](https://selex.se/eli/sfs/1990/1139)

Denna lag träder i kraft den 1 januari 1991. Äldre bestämmelser i [7 §](#7) 13 tillämpas dock t. o. m. 1991 års taxering.

[1991:1920](https://selex.se/eli/sfs/1991/1920)

Denna lag träder i kraft den 1 januari 1992 och tillämpas första gången vid 1992 års taxering. Vid 1992 och 1993 års taxeringar gäller förutom vad som föreskrivs i [7 §](#7) 7 att skatteregistret får innehålla uppgifter som skall lämnas enligt punkt 2 i övergångsbestämmelserna till lagen ([1990:1136](https://selex.se/eli/sfs/1990/1136)) om ändring i lagen ([1990:325](https://selex.se/eli/sfs/1990/325)) självdeklaration och kontrolluppgifter. Äldre föreskrifter gäller fortfarande i fråga om allmän löneavgift som avser tid före utgången av år 1991.

[1992:836](https://selex.se/eli/sfs/1992/836)

Denna lag träder i kraft den 1 juli 1992. Den nya bestämmelsen i [7 §](#7) punkt 3 tillämpas från och med den 1 januari 1993.

[1993:1473](https://selex.se/eli/sfs/1993/1473)

Denna lag träder i kraft den 1 januari 1994 och tillämpas första gången vid 1995 års taxering såvitt avser [7 §](#7) 7 och i övrigt vid 1994 års taxering.

[1994:212](https://selex.se/eli/sfs/1994/212)

Denna lag träder i kraft den 1 juli 1994. Den äldre lydelsen av [7 §](#7) gäller dock fortfarande i fråga om mervärdesskatt som belöper på tid före ikraftträdandet.

[1994:1905](https://selex.se/eli/sfs/1994/1905)

1. Denna lag träder såvitt avser [10 §](#10) sjätte stycket och [17 §](#17) andra stycket i kraft samtidigt med lagen ([1994:1500](https://selex.se/eli/sfs/1994/1500)) med anledning av Sveriges anslutning till Europeiska unionen och i övrigt den 1 januari 1995. Lagen tillämpas första gången vid 1995 års taxering.

2. Efter utgången av den i .[19 §](#19) första stycket föreskrivna gallringsfristen gäller [20 §](#20) första stycket också beträffande uppgifter som före ikraftträdandet har getts in i elektronisk form.

[1996:1344](https://selex.se/eli/sfs/1996/1344)

Denna lag träder i kraft den 1 januari 1998. Äldre bestämmelser gäller dock fortfarande i fråga om förhållanden som hänför sig till tid före utgången av år 1997.

[1997:523](https://selex.se/eli/sfs/1997/523)

Denna lag träder i kraft den 1 november 1997. Äldre föreskrifter gäller fortfarande i fråga om förhållanden som avser tid före ikraftträdandet.

[1999:302](https://selex.se/eli/sfs/1999/302)

Denna lag träder i kraft den 1 oktober 1999. Äldre bestämmelser i [5 §](#5) gäller dock fortfarande i fråga om förhållanden som avser tid före ikraftträdandet.

[1999:1248](https://selex.se/eli/sfs/1999/1248)

Denna lag träder i kraft den 1 januari 2000 och tillämpas första gången i fråga om 2002 års taxering.