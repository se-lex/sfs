---
beteckning: 1991:703
rubrik: Lag om sänkning av den allmänna löneavgiften intill utgången av december 1992
departement: Finansdepartementet
utfardad_datum: 1991-07-12
publicerad_datum: 2008-10-29
forarbeten: "Prop. 1990/91:166, 1990/91:SkU29, rskr 1990/91:289"
pdf_url: https://svenskforfattningssamling.se/sites/default/files/sfs/1991-07/SFS1991-703.pdf
andringsforfattningar:
  - beteckning: "1991:1854"
    rubrik: "Lag (1991:1854) om upphävande av lagen (1991:703) om sänkning av den allmänna löneavgiften intill utgången av december 1992"
    anteckningar: upph.
---

# Lag (1991:703) om sänkning av den allmänna löneavgiften intill utgången av december 1992

### 1 §

Allmän löneavgift skall, i stället för vad som sägs i [3 §](#3) första stycket lagen ([1982:423](https://selex.se/eli/sfs/1982/423)) om allmän löneavgift, tas ut med 0,16 procent av avgiftsunderlaget i fråga om

1. ersättning som omfattas av [1 §](#1) nämnda lag och som utges under perioden juli 1991--december 1992 samt

2. inkomst av annat förvärvsarbete som avses i 11 kap. [3 §](#kap11.3) lagen ([1962:381](https://selex.se/eli/sfs/1962/381)) om allmän försäkring och som hänför sig till perioden juli 1991--december 1992.

### 2 §

Omfattar ett beskattningsår såväl perioden juli 1991--december 1992 eller del därav som annan tid, skall -- om den avgiftsskyldige inte visar annat -- så stor del av beskattningsårets inkomst anses hänförlig till perioden juli 1991--december 1992 eller del därav som svarar mot förhållandet mellan den del av beskattningsåret som infaller under ifrågavarande period och hela beskattningsåret.

## Övergångsbestämmelser

[1991:1854](https://selex.se/eli/sfs/1991/1854)

Enligt riksdagens beslut föreskrivs att lagen ([1991:703](https://selex.se/eli/sfs/1991/703)) om sänkning av den allmänna löneavgiften intill utgången av december 1992 skall upphöra att gälla vid utgången av år 1991. Lagen tillämpas fortfarande i fråga om förhållanden som hänför sig till tiden före den 1 januari 1992.