---
beteckning: 1991:687
rubrik: Lag om särskild löneskatt på pensionskostnader
departement: Finansdepartementet
utfardad_datum: 1991-07-12
publicerad_datum: 2020-01-27
forarbeten: "Prop. 1990/91:166, 1990/91:SkU29, rskr 1990/91:289"
pdf_url: https://svenskforfattningssamling.se/sites/default/files/sfs/1991-07/SFS1991-687.pdf
andringsforfattningar:
  - beteckning: "1991:1848"
    rubrik: "Lag (1991:1848) om ändring i lagen (1991:687) om särskild löneskatt på pensionskostnader"
    ikraft_datum: 1992-01-01
    anteckningar: "ändr. 1, 3 §§"
  - beteckning: "1992:1493"
    rubrik: "Lag (1992:1493) om ändring i lagen (1991:687) om särskild löneskatt på pensionskostnader"
    ikraft_datum: 1993-01-01
    anteckningar: "ändr. 1, 3 §§"
  - beteckning: "1993:1570"
    rubrik: "Lag (1993:1570) om ändring i lagen (1991:687) om särskild löneskatt på pensionskostnader"
    ikraft_datum: 1994-01-01
    anteckningar: ändr. 1 §
  - beteckning: "1993:949"
    rubrik: "Lag (1993:949) om ändring i lagen(1991:687) om särskild löneskatt på pensionskostnader"
    ikraft_datum: 1994-01-01
    anteckningar: "ändr. 2, 3 §§"
  - beteckning: "1994:1926"
    rubrik: "Lag (1994:1926) om ändring i lagen (1991:687) om särskild löneskatt på pensionskostnader"
    ikraft_datum: 1995-01-01
    anteckningar: "ändr. 1, 2, 3 §§"
  - beteckning: "1996:1069"
    rubrik: "Lag (1996:1069) om ändring i lagen (1991:687) om särskild löneskatt på pensionskostnader"
    ikraft_datum: 1997-01-01
    anteckningar: "ändr. 1, 3 §§"
  - beteckning: "1997:540"
    rubrik: "Lag (1997:540) om ändring i lagen (1991:687) om särskild löneskatt på pensionskostnader"
    ikraft_datum: 1997-11-01
    anteckningar: ändr. 5 §
  - beteckning: "1997:941"
    rubrik: "Lag (1997:941) om ändring i lagen (1991:687) om särskild löneskatt på pensionskostnader"
    ikraft_datum: 1998-01-01
    anteckningar: "ändr. 1, 3 §§"
  - beteckning: "1998:333"
    rubrik: "Lag (1998:333) om ändring i lagen (1991:687) om särskild löneskatt på pensionskostnader"
    ikraft_datum: 1998-06-30
    anteckningar: ändr. 2 §
  - beteckning: "1998:1669"
    rubrik: "Lag (1998:1669) om ändring i lagen (1991:687) om särskild löneskatt på pensionskostnader"
    ikraft_datum: 1999-01-01
    anteckningar: ändr. 3 §
  - beteckning: "1998:697"
    rubrik: "Lag (1998:697) om ändring i lagen (1991:687) om särskild löneskatt på pensionskostnader"
    ikraft_datum: 1999-01-01
    anteckningar: ändr. 2 §
  - beteckning: "1999:634"
    rubrik: "Lag (1999:634) om ändring i lagen (1991:687) om särskild löneskatt på pensionskostnader"
    ikraft_datum: 1999-07-01
    anteckningar: ändr. 3 §
  - beteckning: "1999:1273"
    rubrik: "Lag (1999:1273) om ändring i lagen (1991:687) om särskild löneskatt på pensionskostnader"
    ikraft_datum: 2000-01-01
    anteckningar: "ändr. 3, 4 §§"
  - beteckning: "2000:993"
    rubrik: "Lag (2000:993) om ändring i lagen (1991:687) om särskild löneskatt på pensionskostnader"
    ikraft_datum: 2001-01-01
    anteckningar: ändr. 3 §
  - beteckning: "2005:1173"
    rubrik: "Lag (2005:1173) om ändring i lagen (1991:687) om särskild löneskatt på pensionskostnader"
    ikraft_datum: 2006-01-01
    anteckningar: ändr. 2 §
  - beteckning: "2011:1343"
    rubrik: "Lag (2011:1343) om ändring i lagen (1991:687) om särskild löneskatt på pensionskostnader"
    ikraft_datum: 2012-01-01
    anteckningar: ändr. 5 §
  - beteckning: "2014:284"
    rubrik: "Lag (2014:284) om ändring i lagen (1991:687) om särskild löneskatt på pensionskostnader"
    ikraft_datum: 2014-06-01
    anteckningar: ändr. 4 §
  - beteckning: "2016:1238"
    rubrik: "Lag (2016:1238) om ändring i lagen (1991:687) om särskild löneskatt på pensionskostnader"
    ikraft_datum: 2017-01-01
    anteckningar: ändr. 2 §
  - beteckning: "2019:874"
    rubrik: "Lag (2019:874) om ändring i lagen (1991:687) om särskild löneskatt på pensionskostnader"
    ikraft_datum: 2020-01-01
    anteckningar: ändr. 4 §
  - beteckning: "1996:1403"
    rubrik: "Lag (1996:1403) om ändring i lagen (1996:1069) om ändring i lagen (1991:687) om särskild löneskatt på pensionskostnader"
    anteckningar: "ändr. 1 §, ikrafttr.- och övergångsbest. till 1996:1069"
  - beteckning: "1993:1571"
    rubrik: "Lag (1993:1571) om ändring i lagen (1993:949) om ändring i lagen (1991:687) om särskild löneskatt på pensionskostnader"
    anteckningar: "ändr. 3 § i 1993:949"
---

# Lag (1991:687) om särskild löneskatt på pensionskostnader

### 1 §

Den som utfäst en tjänstepension skall till staten betala särskild löneskatt med 24,26 procent på kostnaden för pensionsutfästelsen, beräknad enligt [2 §](#2). Lag ([1997:941](https://selex.se/eli/sfs/1997/941)).

### 2 §

Beskattningsunderlaget ska beräknas som den under beskattningsåret uppkomna skillnaden mellan å ena sidan summan av följande poster:

a) avgift för tjänstepensionsförsäkring,

b) avsättning till pensionsstiftelse,

c) ökning av avsättning under rubriken Avsatt till pensioner enligt lagen ([1967:531](https://selex.se/eli/sfs/1967/531)) om tryggande av pensionsutfästelse m.m. eller i sådan delpost som avses i [8 a §](#8a) samma lag,

d) utbetalda pensioner som inte utgår enligt lag eller på grund av tjänstepensionsförsäkring,

e) utgiven ersättning för av annan övertagen pensionsutfästelse,

f) överföring eller betalning till ett utländskt tjänstepensionsinstitut enligt ett sådant avtal om tjänstepension som uppfyller villkoren för avdragsrätt i [28 kap. 2 § andra stycket eller 3 § inkomstskattelagen](https://selex.se/eli/sfs/1999/1229#kap28.2) ([1999:1229](https://selex.se/eli/sfs/1999/1229)),

å andra sidan summan av följande poster:

g) gottgörelse från pensionsstiftelse,

h) ersättning enligt avtal om tjänstepension från ett sådant utländskt tjänstepensionsinstitut som avses i [28 kap. 3 § inkomstskattelagen](https://selex.se/eli/sfs/1999/1229#kap28.3),

i) minskning av avsättning under rubriken Avsatt till pensioner enligt lagen om tryggande av pensionsutfästelse m.m. eller i sådan delpost som avses i [8 a §](#8a) samma lag,

j) 85 procent av avsättning under rubriken Avsatt till pensioner enligt lagen om tryggande av pensionsutfästelse m.m. eller i sådan delpost som avses i [8 a §](#8a) samma lag vid beskattningsårets ingång multiplicerad med den genomsnittliga statslåneräntan under kalenderåret närmast före ingången av beskattningsåret, dock lägst 0 procent,

k) erhållen ersättning för övertagen pensionsutfästelse,

l) negativt belopp som föregående beskattningsår uppkommit vid tillämpning av denna paragraf.

I posten a i första stycket ska inte räknas med avgift för sådan gruppsjukförsäkring som omfattas av [1 §](#1) första stycket 4 lagen ([1990:659](https://selex.se/eli/sfs/1990/659)) om särskild löneskatt på vissa förvärvsinkomster.

I det fall beskattningsåret är längre eller kortare än 12 månader ska posten j i första stycket jämkas i motsvarande mån. Detsamma ska gälla om avsättning som avses i posten j helt upplöses under beskattningsåret.

Om den som övertar en pensionsutfästelse inte är skattskyldig enligt denna lag ska den som tidigare utfäst pensionen under posten e i första stycket ta upp det verkliga värdet av den övertagna utfästelsen om detta är högre än den utgivna ersättningen. Om den som befrias från en utfästelse inte är skattskyldig enligt denna lag ska den som övertar utfästelsen under posten k i första stycket ta upp det verkliga värdet av den övertagna utfästelsen om detta är lägre än den erhållna ersättningen.

Vid beräkning av beskattningsunderlaget ska bokföringsmässiga grunder tillämpas. Lag ([2016:1238](https://selex.se/eli/sfs/2016/1238)).

### 3 §

En enskild person eller ett dödsbo som drar av utgifter för premier för pensionsförsäkring enligt [16 kap. 32 § inkomstskattelagen](https://selex.se/eli/sfs/1999/1229#kap16.32) ([1999:1229](https://selex.se/eli/sfs/1999/1229)) skall för det beskattningsåret till staten betala särskild löneskatt med 24,26 procent på avgiften.

Detsamma gäller för enskild person som drar av utgifter för inbetalning på pensionssparkonto enligt nämnda paragraf.

Särskild löneskatt skall dock inte betalas till den del avdraget måste göras från sådan ersättning som utgjort underlag för uttag av arbetsgivaravgifter enligt [2 kap. socialavgiftslagen](https://selex.se/eli/sfs/2000/980) ([2000:980](https://selex.se/eli/sfs/2000/980)) eller, vad avser arbetstagare som vid årets ingång är 65 år eller äldre, särskild löneskatt enligt [1 §](#1) första stycket lagen ([1990:659](https://selex.se/eli/sfs/1990/659)) om särskild löneskatt på vissa förvärvsinkomster. Lag ([2000:993](https://selex.se/eli/sfs/2000/993)).

### 4 §

Termer och uttryck som används i denna lag har samma betydelse och tillämpningsområde som i inkomstskattelagen ([1999:1229](https://selex.se/eli/sfs/1999/1229)). Med beskattningsår för staten, regioner, kommuner och kommunalförbund avses dock i denna lag kalenderår. Med beskattningsår för svenska handelsbolag och europeiska ekonomiska intressegrupperingar avses i denna lag räkenskapsåret. Lag ([2019:874](https://selex.se/eli/sfs/2019/874)).

### 5 §

Bestämmelser om förfarandet vid uttag av särskild löneskatt på pensionskostnader finns i skatteförfarandelagen ([2011:1244](https://selex.se/eli/sfs/2011/1244)).

Regeringen meddelar föreskrifter om fastställande och redovisning av särskild löneskatt som staten ska betala. Lag ([2011:1343](https://selex.se/eli/sfs/2011/1343)).

## Övergångsbestämmelser

[1991:687](https://selex.se/eli/sfs/1991/687)

1. Denna lag träder i kraft den 1 juli 1991 och skall avse förhållanden som inträffar fr. o. m. den 16 mars 1991 om annat inte följer av 2 och 3. Den skall tillämpas första gången vid 1992 års taxering.

2. Omfattar ett beskattningsår tid såväl före som efter den 16 mars 1991 skall av hela beskattningsunderlaget så stor del anses hänförlig till tiden efter den 15 mars 1991 som svarar mot förhållandet mellan vad som återstår av beskattningsåret efter den 31 mars 1991 och hela beskattningsåret. Kostnader för tryggande av pensionsutfästelser får emellertid proportioneras endast i den mån de avser tryggande av pensionsförmåner som tjänats in under beskattningsåret eller av värdetillväxt under beskattningsåret av tidigare skuldförda pensionsutfästelser på konto Avsatt till pensioner. Övriga sådana kostnader skall tas med i sin helhet i beskattningsunderlaget. Avgift för försäkring om särskild tilläggspension, STP, får dock proportioneras enligt första meningen. Om en kostnad avser att trygga en övertagen pensionsutfästelse får den likaså proportioneras enligt första meningen i den mån den motsvaras av en ökning under beskattningsåret av posten under [2 §](#2) första stycket i. Beskattningsunderlaget får vid tillämpning av [3 §](#3) proportioneras enligt första meningen.

3. Om den skattskyldige yrkar det skall hela beskattningsunderlaget i stället för att beräknas enligt 2 bestämmas till ett belopp som motsvarar det underlag som hänför sig till tiden efter den 15 mars 1991. I detta underlag skall inte medräknas avgift för pensionsförsäkring som erlagts före den 16 mars 1991 och avsättning till stiftelse som gjorts före nämnda dag. Även om tryggandet inte skett på sådant sätt före den 16 mars 1991 undantas tryggandekostnaden från beskattningsunderlaget om utfästelsen om pension och beslutet om tryggande skett före nyssnämnda tidpunkt under förutsättning att beslutet följs av tryggande före tidpunkten för avlämnande av deklaration för beskattningsåret och att tryggandet avser pension intjänad före den 16 mars 1991. Avgift för försäkring om särskild tilläggspension, STP, skall inte tas med i beskattningsunderlaget i den mån lönen som ligger till grund för beräkning av den skattskyldiges avgift hänför sig till tiden före den 16 mars 1991. Skall kostnader för tryggande enligt bestämmelserna i denna punkt inte räknas med i beskattningsunderlaget bortses också från avgående poster vilka uppkommer som en följd av sådant tryggande.

[1991:1848](https://selex.se/eli/sfs/1991/1848)

Denna lag träder i kraft den 1 januari 1992. Äldre bestämmelser tillämpas dock för beskattningsår som påbörjats före ikraftträdandet.

[1992:1493](https://selex.se/eli/sfs/1992/1493)

Denna lag träder i kraft den 1 januari 1993. Äldre bestämmelser tillämpas dock för beskattningsår som påbörjats före ikraftträdandet.

[1993:949](https://selex.se/eli/sfs/1993/949)

Denna lag träder i kraft den 1 januari 1994 och tillämpas första gången vid 1995 års taxering. Äldre bestämmelser tillämpas dock för beskattningsår som har påbörjats före ikraftträdandet.

[1993:1570](https://selex.se/eli/sfs/1993/1570)

Denna lag träder i kraft den 1 januari 1994 och tillämpas första gången vid 1995 års taxering. Äldre bestämmelser tillämpas dock för beskattningsår som har påbörjats före ikraftträdandet.

[1994:1926](https://selex.se/eli/sfs/1994/1926)

Denna lag träder i kraft den 1 januari 1995. Äldre bestämmelser tillämpas dock för beskattningsår som påbörjats före ikraftträdandet.

[1996:1069](https://selex.se/eli/sfs/1996/1069)

Denna lag träder i kraft den 1 januari 1997. För beskattningsår som påbörjats före ikraftträdandet tillämpas äldre bestämmelser. De nya bestämmelserna i [1 §](#1) första stycket och [3 §](#3) tillämpas för beskattningsår som påbörjats den 1 januari 1998 och senare. För beskattningsår som påbörjats efter ikraftträdandet men före den 1 januari 1998 skall särskild löneskatt enligt nämnda paragrafer tas ut med 22,42 procent. Äldre bestämmelser i [1 §](#1) andra stycket i paragrafens lydelse intill den 1 januari 1997 tillämpas för räkenskapsår hos handelsbolaget eller den europeiska ekonomiska intressegrupperingen som har påbörjats före ikraftträdandet. Lag ([1996:1403](https://selex.se/eli/sfs/1996/1403)).

[1997:540](https://selex.se/eli/sfs/1997/540)

Denna lag träder i kraft den 1 november 1997 och tillämpas från och med 1999 års taxering.

[1997:941](https://selex.se/eli/sfs/1997/941)

1. Denna lag träder i kraft den 1 januari 1998.

2. För beskattningsår som påbörjats före ikraftträdandet tillämpas äldre bestämmelser.

[1998:333](https://selex.se/eli/sfs/1998/333)

Denna lag träder i kraft den 30 juni 1998. Äldre bestämmelser tillämpas dock för beskattningsår som påbörjats före ikraftträdandet.

[1998:1669](https://selex.se/eli/sfs/1998/1669)

Denna lag träder i kraft den 1 januari 1999 och tillämpas första gången vid 1999 års taxering.

[1999:634](https://selex.se/eli/sfs/1999/634)

Denna lag träder i kraft den 1 juli 1999 och tillämpas första gången vid 2000 års taxering.

[1999:1273](https://selex.se/eli/sfs/1999/1273)

Denna lag träder i kraft den 1 januari 2000 och tillämpas första gången vid 2002 års taxering.

[2000:993](https://selex.se/eli/sfs/2000/993)

Denna lag träder i kraft den 1 januari 2001 och tillämpas på ersättning som betalas ut efter ikraftträdandet.

[2014:284](https://selex.se/eli/sfs/2014/284)

Denna lag träder i kraft den 1 juni 2014 och tillämpas första gången på beskattningsår som börjar efter den 31 maj 2014.

[2016:1238](https://selex.se/eli/sfs/2016/1238)

1. Denna lag träder i kraft den 1 januari 2017.

2. Lagen tillämpas första gången för beskattningsår som börjar efter den 31 december 2016.