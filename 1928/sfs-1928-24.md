---
beteckning: 1928:24
rubrik: Skrivelse till domänstyrelsen angående fastställande av gränserna för nationalparken å kronoparken Norra Kvill i Kalmar län
departement: Miljö- och energidepartementet
utfardad_datum: 1928-01-27
publicerad_datum: 2007-08-20
pdf_url: https://svenskforfattningssamling.se/sites/default/files/sfs/1928-01/SFS1928-24.pdf
andringsforfattningar:
  - beteckning: "1987:938"
    anteckningar: upph.
---

# Skrivelse (1928:24) till domänstyrelsen angående fastställande av gränserna för nationalparken å kronoparken Norra Kvill i Kalmar län

I skrivelse nr 163 den 6 maj 1927 har riksdagen anmält, att riksdagen bifallit en av Kungl. Maj:t till riksdagen den 22 februari 1927 avlåten proposition, nr 159, däri Kungl. Maj:t föreslagit riksdagen medgiva, att såsom nationalpark finge avsättas ett i statsrådsprotokollet över jordbruksärenden för sistnämnda dag omförmält, å kronoparken Norra Kvill i Rumskulla socken av Kalmar län beläget område med en areal av omkring 26,5 hektar.

Sedan utlåtanden i ämnet avgivits den 12 oktober 1927 av vetenskapsakademien och den 11 januari 1928 av domänstyrelsen, fastställer Kungl. Maj:t för ifrågavarande nationalpark med ett område av 26,98 hektar de gränser, som finnas med röd färg angivna å härvid fogade, av jägmästaren G. Lyman år 1927 upprättade kartskiss.