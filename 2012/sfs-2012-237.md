---
beteckning: 2012:237
rubrik: Yrkestrafikförordning
departement: Landsbygds- och infrastrukturdepartementet
utfardad_datum: 2012-05-03
ikraft_datum: 2012-06-01
publicerad_datum: 2025-02-10
forarbeten: "EUTL300/2009 s51, EUTL300/2009 s72, EGT52/1960 s1121"
pdf_url: https://rkrattsdb.gov.se/SFSdoc/12/120237.pdf
---

# Yrkestrafikförordning

## 1 kap. Tillämpning av förordningen och anslutande bestämmelser

#### /2009 av den 21 oktober 2009 om gemensamma regler beträffande de villkor som ska uppfyllas av personer som bedriver yrkesmässig trafik och om upphävande av rådets direktiv 96/ 1 §

Denna förordning ansluter till yrkestrafiklagen ([2012:210](https://selex.se/eli/sfs/2012/210)) och Europaparlamentets och rådets förordning (EG) nr 107126/EG.

Bestämmelser om registrering av tillståndsinnehav m.m. enligt förordning (EG) nr 1071/2009 och yrkestrafiklagen finns i vägtrafikdataförordningen ([2019:382](https://selex.se/eli/sfs/2019/382)).

I förordningen ([1999:1134](https://selex.se/eli/sfs/1999/1134)) om belastningsregister och förordningen ([1999:1135](https://selex.se/eli/sfs/1999/1135)) om misstankeregister finns bestämmelser om rätt för Transportstyrelsen att få uppgifter ur dessa register. Förordning ([2024:1200](https://selex.se/eli/sfs/2024/1200)).

### Ordförklaringar

#### 2 §

De ord och uttryck som används i denna förordning för att beskriva olika slags fordon har samma betydelse som i lagen ([2001:559](https://selex.se/eli/sfs/2001/559)) om vägtrafikdefinitioner. Förordning ([2024:1200](https://selex.se/eli/sfs/2024/1200)).

#### 3 §

Med bilinspektör avses i denna förordning detsamma som i fordonslagen ([2002:574](https://selex.se/eli/sfs/2002/574)). Förordning ([2024:1200](https://selex.se/eli/sfs/2024/1200)).

### Undantag från tillämpning

#### 4 §

Förordning (EG) nr 1071/2009, yrkestrafiklagen ([2012:210](https://selex.se/eli/sfs/2012/210)) och denna förordning ska inte tillämpas på företag som uteslutande bedriver

1. transporter med utryckningsfordon,

2. transporter av döda,

3. transporter av snö och is samt av sand, vägsalt, flis eller annat material i samband med snöröjning eller halkbekämpning,

4. transporter som endast avser sådan renhållning som en kommun är skyldig att tillhandahålla,

5. transporter som endast gäller bärgning av fordon med bilar som är särskilt inrättade för detta ändamål,

6. transporter av sockerbetor, potatis, grönsaker, frukt och bär till förädlingsindustrier och transport därifrån av biprodukter som uppkommit vid bearbetningen av dessa produkter, eller

7. transporter med traktortåg i jordbruket eller skogsbruket av produkter från eller förnödenheter för dessa näringar. Förordning ([2024:1200](https://selex.se/eli/sfs/2024/1200)).

#### 5 §

Förordning (EG) nr 1071/2009, yrkestrafiklagen ([2012:210](https://selex.se/eli/sfs/2012/210)) och denna förordning ska inte tillämpas på företag som bedriver transporter av sällskapsdjur, om transporterna

1. utförs i samband med ett omhändertagande enligt djurskyddslagen ([2018:1192](https://selex.se/eli/sfs/2018/1192)) eller lagen ([2007:1150](https://selex.se/eli/sfs/2007/1150)) om tillsyn över hundar och katter,

2. utförs med lätt lastbil eller personbil med en högsta tillåten vikt om 3,5 ton,

3. inte utgör företagets huvudsakliga verksamhet, och

4. inte avser hästar. Förordning ([2024:1200](https://selex.se/eli/sfs/2024/1200)).

### Behörig myndighet

#### 6 §

Transportstyrelsen är behörig myndighet enligt [1 kap. 6 § yrkestrafiklagen](https://selex.se/eli/sfs/1998/490#kap1.6) ([2012:210](https://selex.se/eli/sfs/2012/210)).

Trafikverket utformar och anordnar skriftliga examensprov i yrkeskunnande enligt [2 kap. 6 § yrkestrafiklagen](https://selex.se/eli/sfs/1998/490#kap2.6) ([2012:210](https://selex.se/eli/sfs/2012/210)).

Den som genom användning av otillåtna hjälpmedel eller på annat sätt försöker vilseleda vid prov enligt första stycket ska stängas av från deltagande i sådana prov under ett eller två år från tidpunkten för försöket.

Vid bedömningen av avstängningstidens längd ska det särskilt beaktas hur allvarlig överträdelsen har varit, hur svårupptäckt användningen av ett otillåtet hjälpmedel eller ett annat vilseledande har varit och andra liknande omständigheter. Förordning ([2022:1480](https://selex.se/eli/sfs/2022/1480)).

Frågor om avstängning enligt [5 §](#kap1.5) prövas av Trafikverket.

Ett beslut om avstängning gäller omedelbart. Förordning ([2022:1480](https://selex.se/eli/sfs/2022/1480)). Förordning ([2024:1200](https://selex.se/eli/sfs/2024/1200)).

## 2 kap. Tillstånd att bedriva yrkesmässig trafik

### Ansökan

#### 1 §

En ansökan om tillstånd att bedriva yrkesmässig trafik ska vara skriftlig.

Sökanden ska ge in sådana handlingar som visar att kraven i artikel 3 i förordning (EG) nr 1071/2009 är uppfyllda.

I fråga om utländska medborgare som inte har hemvist i Sverige ska även en utredning om gott anseende ges in.

### Tillståndsprövning

#### 2 §

Sökanden ska på begäran av Transportstyrelsen ge in de uppgifter som styrelsen behöver för att pröva en ansökan om tillstånd att bedriva yrkesmässig trafik.

### Examensprov i yrkeskunnande

#### 3 §

Trafikverket utformar och anordnar skriftliga examensprov i yrkeskunnande enligt [2 kap. 6 § yrkestrafiklagen](https://selex.se/eli/sfs/1998/490#kap2.6) ([2012:210](https://selex.se/eli/sfs/2012/210)). Förordning ([2024:1200](https://selex.se/eli/sfs/2024/1200)).

#### 4 §

Den som genom användning av otillåtna hjälpmedel eller på annat sätt försöker vilseleda vid ett prov som avses i [3 §](#kap2.3) ska stängas av från att delta i sådana prov under ett eller två år från tidpunkten för försöket.

Vid bedömningen av avstängningstidens längd ska det särskilt tas hänsyn till hur allvarlig överträdelsen har varit, hur svårupptäckt användningen av ett otillåtet hjälpmedel eller ett annat vilseledande har varit och andra liknande omständigheter.

Ett beslut om avstängning gäller omedelbart. Förordning ([2024:1200](https://selex.se/eli/sfs/2024/1200)).

#### 5 §

Frågor om avstängning enligt [4 §](#kap2.4) prövas av Trafikverket. Förordning ([2024:1200](https://selex.se/eli/sfs/2024/1200)).

#### 6 §

Tillståndshavaren ska anmäla till Transportstyrelsen om en verkställande direktör eller någon som prövats enligt [2 kap. 2 § andra stycket, 3 § eller 5 a § yrkestrafiklagen](https://selex.se/eli/sfs/1998/490#kap2.2) ([2012:210](https://selex.se/eli/sfs/2012/210)) byts ut. Detsamma gäller om någon sådan person tillkommer. Förordning ([2022:473](https://selex.se/eli/sfs/2022/473)). Förordning ([2024:1200](https://selex.se/eli/sfs/2024/1200)).

### Tillstånd att bedriva yrkesmässig trafik

#### 7 §

Ett beslut om tillstånd att bedriva yrkesmässig trafik ska innehålla

1. tillståndshavarens namn och postadress samt personnummer eller organisationsnummer,

2. adress till företagets driftscentrum, om den adressen är en annan än tillståndshavarens postadress,

3. uppgifter om den trafik som tillståndet avser,

4. uppgift om den tid som tillståndet gäller, om tillståndet har begränsats till en viss tid,

5. uppgift om vem som är trafikansvarig och vilka som i övrigt prövats enligt artikel 6.1 i förordning (EG) nr 1071/2009 och [2 kap. 2 § andra stycket eller 3 § yrkestrafiklagen](https://selex.se/eli/sfs/1998/490#kap2.2) ([2012:210](https://selex.se/eli/sfs/2012/210)), och

6. upplysningar om innehållet i [8 §](#kap2.8) och 4 kap. 2, 10, 13 och [14 §](#kap2.14)§ samt en upplysning om under vilka förutsättningar tillståndet kan komma att återkallas. Förordning ([2024:1200](https://selex.se/eli/sfs/2024/1200)).

### Anmälan av trafikansvariga och andra som ska prövas

#### 8 §

Tillståndshavaren ska anmäla till Transportstyrelsen om en verkställande direktör eller någon som har prövats eller ska prövas enligt [2 kap. 2 § andra stycket, 3 § eller 5 a § yrkestrafiklagen](https://selex.se/eli/sfs/1998/490#kap2.2) ([2012:210](https://selex.se/eli/sfs/2012/210)) byts ut eller tillkommer. Förordning ([2024:1200](https://selex.se/eli/sfs/2024/1200)).

#### 9 §

För en anmälan enligt [8 §](#kap2.8) eller artikel 4.4 i förordning (EG) nr 1071/2009 och för prövningen med anledning av en sådan anmälan gäller i tillämpliga delar det som sägs i 1, 2 och [6 §](#kap2.6)§ om ansökan om tillstånd och prövning av en sådan ansökan. Förordning ([2024:1200](https://selex.se/eli/sfs/2024/1200)).

## 3 kap. Internationella vägtransporter

#### 1 §

Sökanden ska på begäran av Transportstyrelsen ge in de uppgifter som styrelsen behöver för att pröva en ansökan om transporttillstånd.

#### 2 §

Ett företag som utför transporter som avses i [3 kap. 2 eller 4 § yrkestrafiklagen](https://selex.se/eli/sfs/1998/490#kap3.2) ([2012:210](https://selex.se/eli/sfs/2012/210)) ska säkerställa att ett sådant bevis om tillstånd som avses i 3 kap. 3 eller [5 §](#kap3.5) samma lag medförs i fordonet under färd och att det visas upp för en bilinspektör, polisman eller tulltjänsteman som begär det. Förordning ([2022:473](https://selex.se/eli/sfs/2022/473)).

## 4 kap. Kontrollen av yrkesmässig trafik

### Tillsynsmyndighet

#### 1 §

Transportstyrelsen utövar den tillsyn som avses i [4 kap. 10 § yrkestrafiklagen](https://selex.se/eli/sfs/1998/490#kap4.10) ([2012:210](https://selex.se/eli/sfs/2012/210)). Förordning ([2024:1200](https://selex.se/eli/sfs/2024/1200)).

### Anmälan av fordon för användning i yrkesmässig trafik

#### 2 §

Innan ett annat fordon än ett släpfordon används i yrkesmässig trafik enligt ett tillstånd att bedriva sådan trafik, ska tillståndshavaren anmäla fordonet till Transportstyrelsen. Förordning ([2024:1200](https://selex.se/eli/sfs/2024/1200)).

#### 3 §

Det fordon som anmäls ska uppfylla

1. de krav i fråga om registrering och om beskaffenhet och utrustning som följer av lagen ([2019:370](https://selex.se/eli/sfs/2019/370)) om fordons registrering och användning, förordningen ([2019:383](https://selex.se/eli/sfs/2019/383)) om fordons registrering och användning, fordonsförordningen ([2009:211](https://selex.se/eli/sfs/2009/211)) och föreskrifter som har meddelats med stöd av fordonsförordningen för den fordonstyp och de trafikslag som tillståndet att bedriva yrkesmässig trafik avser, eller

2. krav som motsvarar de krav som avses i 1, om fordonet är registrerat i utlandet. Förordning ([2024:1200](https://selex.se/eli/sfs/2024/1200)).

#### 4 §

Anmälan ska vara skriftlig och innehålla uppgift om fordonets registreringsnummer.

Om anmälan avser ett fordon som innehas med nyttjanderätt, ska det anges i anmälan. En kopia av nyttjanderättsavtalet ska lämnas in, om Transportstyrelsen begär det. Förordning ([2024:1200](https://selex.se/eli/sfs/2024/1200)).

#### 5 §

Om anmälan innebär en utökning av antalet fordon som ska användas enligt tillståndet att bedriva yrkesmässig trafik, ska det med anmälningshandlingarna följa en kompletterande utredning som visar att kravet på ekonomiska resurser enligt artikel 7 i förordning (EG) nr 1071/2009 är uppfyllt. Förordning ([2024:1200](https://selex.se/eli/sfs/2024/1200)).

#### 6 §

Om anmälan avser ett fordon som är registrerat i utlandet, ska tillståndshavaren visa att det finns särskilda skäl att använda fordonet i yrkesmässig trafik samt lämna in ett utländskt registreringsbevis och handlingar som styrker att fordonet uppfyller [3 §](#kap4.3) 2. Förordning ([2024:1200](https://selex.se/eli/sfs/2024/1200)).

#### 7 §

Trots [6 §](#kap4.6) behöver särskilda skäl inte visas, om

1. tillståndshavaren använder det utlandsregistrerade fordonet för godstransporter under en period av högst två på varandra följande månader under ett kalenderår, och

2. antalet sådana utlandsregistrerade fordon

a) inte är fler än ett, om tillståndshavarens fordonspark består av fler än ett men färre än fyra fordon, eller

b) inte överstiger det antal som motsvarar 25 procent av tillståndshavarens fordonspark (det antal som motsvarar 25 procent får avrundas uppåt till närmaste heltal).

Med tillståndshavarens fordonspark avses de svenskregistrerade fordon för godstransporter som enligt avsnitt 2.2 i bilaga 3 till vägtrafikdataförordningen ([2019:382](https://selex.se/eli/sfs/2019/382)) är registrerade på tillståndshavaren. Förordning ([2024:1200](https://selex.se/eli/sfs/2024/1200)).

### Transportstyrelsens kontroll

#### 8 §

Transportstyrelsen ska kontrollera att ett anmält fordon uppfyller kraven i [3 §](#kap4.3) och att tillståndshavaren äger fordonet eller har nyttjanderätt till det.

För svenskregistrerade fordon görs kontrollen i vägtrafikregistret i fråga om uppgifter som ska framgå av registret. Förordning ([2024:1200](https://selex.se/eli/sfs/2024/1200)).

#### 9 §

Om det antal motordrivna fordon som tillståndshavaren ska använda utökas, ska Transportstyrelsen pröva om tillståndshavaren uppfyller

1. kravet på kapital och reserver i [2 kap. 5 b § yrkestrafiklagen](https://selex.se/eli/sfs/1998/490#kap2.5b) ([2012:210](https://selex.se/eli/sfs/2012/210)), och

2. kravet på gott anseende enligt artikel 3.1 b i förordning (EG) nr 1071/2009 och viljan och förmågan att uppfylla skyldigheterna mot det allmänna enligt [2 kap. 5 a § yrkestrafiklagen](https://selex.se/eli/sfs/1998/490#kap2.5a), om inte en sådan prövning nyligen har gjorts eller av andra skäl framstår som obehövlig. Förordning ([2024:1200](https://selex.se/eli/sfs/2024/1200)).

### Användning av anmälda fordon

#### 10 §

Tillståndshavaren ska säkerställa att ett fordon som ska anmälas enligt [2 §](#kap4.2) inte används i yrkesmässig trafik förrän

1. en anmälan som uppfyller kraven i 4 och [5 §](#kap4.5)§ har kommit in till Transportstyrelsen, om fordonet är svenskregistrerat, eller

2. det är registrerat i vägtrafikregistret att tillståndshavaren använder fordonet med stöd av sitt yrkestrafiktillstånd, om fordonet är utlandsregistrerat. Förordning ([2024:1200](https://selex.se/eli/sfs/2024/1200)).

#### 11 §

Ett anmält utlandsregistrerat fordon som innehas med nyttjanderätt får användas av tillståndshavaren endast om

1. fordonet uteslutande står till tillståndshavarens förfogande,

2. fordonet körs av anställda hos tillståndshavaren eller, om tillstånds-havaren är en fysisk person, av tillståndshavaren själv, och

3. nyttjanderättsavtalet endast avser hyra av fordon och något serviceavtal med samma företag som omfattar förar- eller följepersonal inte finns. Förordning ([2024:1200](https://selex.se/eli/sfs/2024/1200)).

#### 12 §

Tillståndshavaren ska säkerställa att följande handlingar medförs i ett anmält utlandsregistrerat fordon som innehas med nyttjanderätt:

1. nyttjanderättsavtalet eller en kopia av avtalet eller en del av det, med uppgifter om

a) fordonets registreringsnummer,

b) fordonets ägare,

c) vem som har nyttjanderätt, och

d) avtalets start- och slutdatum, och

2. förarens anställningsavtal eller liknande handling med uppgift om att föraren har en pågående anställning hos tillståndshavaren, om föraren inte är tillståndshavaren själv.

Tillståndshavaren ansvarar för att handlingarna tillhandahålls vid en vägkontroll på begäran av en polisman eller bilinspektör. Förordning ([2024:1200](https://selex.se/eli/sfs/2024/1200)).

### Anmälan av ändringar i fråga om fordon

#### 13 §

Om ett fordon som har anmälts enligt [2 §](#kap4.2) inte längre ska användas enligt tillståndet att bedriva yrkesmässig trafik, ska tillståndshavaren anmäla detta till Transportstyrelsen innan användningen av fordonet ändras eller fordonet tas i bruk för annan trafik. Förordning ([2025:80](https://selex.se/eli/sfs/2025/80)).

### Anmälan av antal anställda

#### 14 §

Tillståndshavaren ska senast den 31 mars varje år skriftligen anmäla till Transportstyrelsen hur många anställda som företaget hade vid utgången av föregående år. Av anmälan ska det framgå hur många av de anställda som är förare som normalt är stationerade i Sverige. Förordning ([2024:1200](https://selex.se/eli/sfs/2024/1200)).

### Övriga uppgifter för kontrollen

#### 15 §

Tillståndshavaren ska på begäran av Transportstyrelsen lämna in de uppgifter som Transportstyrelsen behöver för att kunna kontrollera att till-ståndshavaren fortlöpande uppfyller kraven i artikel 3 i förordning (EG) nr 1071/2009. Förordning ([2024:1200](https://selex.se/eli/sfs/2024/1200)).

### Vägkontroller

#### 16 §

Polismyndigheten och Tullverket utför kontroller på väg av att fordon framförs i enlighet med yrkestrafiklagen ([2012:210](https://selex.se/eli/sfs/2012/210)) och denna förordning. Förordning ([2024:1200](https://selex.se/eli/sfs/2024/1200)).

## 5 kap. Underrättelseskyldighet

#### 1 §

En myndighet ska göra en anmälan till Transportstyrelsen om myndigheten uppmärksammar en omständighet som kan vara av betydelse för prövningen av om en tillståndshavare ska underrättas enligt artikel 13.1 i förordning (EG) nr 1071/2009 eller om tillståndet ska återkallas eller tillfälligt dras in.

Om det finns anledning att anta att en överträdelse har skett i trafikutövningen, ska Transportstyrelsen anmäla det till Polismyndigheten eller en åklagarmyndighet.

Skyldigheten i andra stycket gäller inte överträdelser enligt [19 §](#kap5.19) förordningen ([1993:185](https://selex.se/eli/sfs/1993/185)) om arbetsförhållanden vid vissa internationella vägtransporter eller 9 kap. [5 §](#kap9.5) förordningen ([2004:865](https://selex.se/eli/sfs/2004/865)) om kör- och vilotider samt färdskrivare, m.m. som upptäcks vid kontroll i ett företags lokaler, om sanktionsavgift kan tas ut enligt nämnda författningar. Förordning ([2014:1285](https://selex.se/eli/sfs/2014/1285)).

#### 2 §

Skatteverket och andra myndigheter som uppbär eller driver in skatter eller avgifter ska på begäran av Transportstyrelsen lämna de uppgifter som styrelsen behöver för sin prövning eller tillsyn.

#### 3 §

När en domstol har dömt någon för ett brott som anges i 6 kap. [3 §](#kap6.3) vägtrafikdataförordningen ([2019:382](https://selex.se/eli/sfs/2019/382)) eller när en högre rätt har avgjort ett mål där en sådan fråga har prövats, ska en kopia av domen eller beslutet omedelbart sändas till Transportstyrelsen om domen eller beslutet avser

1. någon som har tillstånd att bedriva yrkesmässig trafik,

2. någon som har transporttillstånd,

3. någon som utför cabotagetrafik,

4. en trafikansvarig,

5. en verkställande direktör eller någon som prövats enligt [2 kap. 2 § andra stycket eller 3 § yrkestrafiklagen](https://selex.se/eli/sfs/1998/490#kap2.2) ([2012:210](https://selex.se/eli/sfs/2012/210)), eller

6. förare av yrkesmässig trafik och brottet har begåtts i samband med utövandet av den trafiken. Förordning ([2022:473](https://selex.se/eli/sfs/2022/473)).

#### 4 §

En myndighet ska göra en anmälan till Transportstyrelsen om myndigheten uppmärksammar en omständighet som kan vara av betydelse för att ifrågasätta om ett utlandsetablerat transportföretag uppfyller kravet på etablering enligt artikel 3.1 a i förordning (EG) nr 1071/2009. Transport- styrelsen får i enlighet med artikel 18.4 i nämnda förordning lämna uppgiften vidare till en behörig myndighet i den medlemsstat där transportföretaget är etablerat. Förordning ([2021:1305](https://selex.se/eli/sfs/2021/1305)).

#### 5 §

Om en polisman eller bilinspektör vid en vägkontroll upptäcker en överträdelse av 4 kap. 10, 11, 12 eller [13 §](#kap5.13), ska Polismyndigheten anmäla det till Transportstyrelsen. Förordning ([2025:80](https://selex.se/eli/sfs/2025/80)).

## 6 kap. Sanktioner och överklagande

### Sanktionsavgift

#### 1 §

En sanktionsavgift om 10 000 kronor ska påföras

1. det företag som inte följer kravet i 3 kap. [2 §](#kap3.2) att visa upp bevis om tillstånd,

2. den tillståndshavare som inte följer krav på underrättelse i artikel 4.4 i förordning (EG) nr 1071/2009, i lydelsen enligt förordning [(EU) 2020/1055](https://eur-lex.europa.eu/legal-content/SV/ALL/?uri=celex%3A31055R2020), och

3. den tillståndshavare som inte följer krav på anmälan i 2 kap. [8 §](#kap2.8). Förordning ([2025:80](https://selex.se/eli/sfs/2025/80)).

#### 2 §

En sanktionsavgift om 7 500 kronor ska påföras den tillståndshavare som

1. använder ett fordon i strid med 4 kap. [11 §](#kap4.11), eller

2. inte följer kravet i 4 kap. [12 §](#kap4.12) att tillhandahålla handlingar, såvida avgift inte ska påföras enligt 1. Förordning ([2025:80](https://selex.se/eli/sfs/2025/80)).

#### 3 §

En sanktionsavgift om 6 000 kronor ska påföras den tillståndshavare som

1. använder ett fordon i strid med 4 kap. [10 §](#kap4.10),

2. inte följer krav på anmälan i 4 kap. [13 §](#kap4.13), eller

3. inte följer krav på anmälan i 4 kap. [14 §](#kap4.14). Förordning ([2025:80](https://selex.se/eli/sfs/2025/80)).

### Varning i stället för sanktionsavgift

#### 4 §

Trots [3 §](#kap5.3) 2 och 3 ska en varning meddelas i stället för att en sanktionsavgift påförs, när tillståndshavaren

1. första gången inte följer krav på sådan anmälan som avses i 4 kap. [13 §](#kap4.13), eller

2. första gången inte följer krav på sådan anmälan som avses i 4 kap. [14 §](#kap4.14). Förordning ([2025:80](https://selex.se/eli/sfs/2025/80)).

### Nedsättning av sanktionsavgift

#### 5 §

En sanktionsavgift får helt eller delvis sättas ned om det finns särskilda skäl. Förordning ([2025:80](https://selex.se/eli/sfs/2025/80)).

### Prövningsmyndighet

#### 6 §

Frågor om påförande av sanktionsavgift och meddelande av varning prövas av Transportstyrelsen.

Innan sanktionsavgift påförs eller varning meddelas ska företaget ges tillfälle att yttra sig. Förordning ([2025:80](https://selex.se/eli/sfs/2025/80)).

### Förskott för sanktionsavgift och hindrande av fortsatt färd

#### 7 §

Om ett företag som ska påföras sanktionsavgift enligt [1 §](#kap5.1) 1 inte har sin hemvist i Sverige, ska en polisman, bilinspektör eller tulltjänsteman vid vägkontrollen besluta om förskott för sanktionsavgiften. Förskott som beslutas av en polisman eller bilinspektör ska betalas till Polismyndigheten. Förskott som beslutas av en tulltjänsteman ska betalas till Tullverket.

Transportstyrelsen ska utan dröjsmål skriftligen underrättas om beslutet. Underrättelsen ska innehålla uppgift om

1. grunden för beslutet och förskottsbeloppet,

2. vem som har fattat beslutet,

3. vem beslutet gäller,

4. det fordon som används vid transporten, och

5. datum, tid och plats för beslutet. Förordning ([2025:80](https://selex.se/eli/sfs/2025/80)).

#### 8 §

Om förskottet enligt [7 §](#kap5.7) inte betalas omedelbart i samband med kontrollen, får fortsatt färd hindras enligt klampningslagen ([2024:1089](https://selex.se/eli/sfs/2024/1089)). Förordning ([2025:80](https://selex.se/eli/sfs/2025/80)).

#### 9 §

Om ett förbud enligt [4 §](#kap5.4) klampningslagen ([2024:1089](https://selex.se/eli/sfs/2024/1089)) har beslutats, ska en polismans, bilinspektörs eller tulltjänstemans beslut om förskott för sanktionsavgift samma dag som kontrollen eller så snart som möjligt därefter underställas Transportstyrelsen som

1. omedelbart ska pröva om förskottsbeslutet ska bestå, och

2. så länge förbudet fortfarande gäller, skyndsamt ska handlägga ärendet om sanktionsavgift.

Transportstyrelsen får vid sin handläggning helt eller delvis sätta ned förskottsbeloppet.

Trots första stycket behöver ett förskottsbeslut inte underställas Transportstyrelsens prövning, om förskottet betalas omedelbart i anslutning till att förbudet beslutats och underställning ännu inte ägt rum. Förordning ([2025:80](https://selex.se/eli/sfs/2025/80)).

#### 10 §

Om det inte påförs någon sanktionsavgift, eller om avgiften sätts ned eller efterges, ska det överskjutande beloppet av betalat förskott enligt [7 §](#kap5.7) betalas tillbaka. Förordning ([2025:80](https://selex.se/eli/sfs/2025/80)).

### Betalning av sanktionsavgift

#### 11 §

En sanktionsavgift ska betalas inom trettio dagar efter det att beslutet har fått laga kraft eller den längre tid som anges i beslutet.

Sanktionsavgiften ska betalas till Transportstyrelsen.

Sanktionsavgiften tillfaller staten. Förordning ([2025:80](https://selex.se/eli/sfs/2025/80)).

#### 12 §

Om ett förbud enligt [4 §](#kap5.4) klampningslagen ([2024:1089](https://selex.se/eli/sfs/2024/1089)) gäller och en sanktionsavgift vars verkställighet förbudet syftar till att säkerställa betalas in till Transportstyrelsen, ska styrelsen skyndsamt underrätta

1. Polismyndigheten, om förbudet beslutats av en polisman eller en bilinspektör, eller

2. Tullverket, om förbudet beslutats av en tulltjänsteman. Förordning ([2025:80](https://selex.se/eli/sfs/2025/80)).

### Preskription av sanktionsavgift

#### 13 §

En sanktionsavgift får inte påföras, om det från den tidpunkt då förutsättningarna för att besluta om avgiften uppfylldes har gått mer än två år utan att den som anspråket riktas mot har getts tillfälle att yttra sig. Förordning ([2025:80](https://selex.se/eli/sfs/2025/80)).

#### 14 §

En sanktionsavgift faller bort, om beslutet om avgiften inte har verkställts inom fem år från det att beslutet har fått laga kraft. Förordning ([2025:80](https://selex.se/eli/sfs/2025/80)).

### Överklagande

#### 15 §

I [40 §](#kap5.40) förvaltningslagen ([2017:900](https://selex.se/eli/sfs/2017/900)) finns bestämmelser om överklagande till allmän förvaltningsdomstol. Ytterligare bestämmelser om överklagande finns i [6 kap. 4 § yrkestrafiklagen](https://selex.se/eli/sfs/1998/490#kap6.4) ([2012:210](https://selex.se/eli/sfs/2012/210)).

Följande beslut får inte överklagas:

1. en polismans, bilinspektörs eller tulltjänstemans beslut enligt [7 §](#kap5.7), och

2. Transportstyrelsens beslut enligt [9 §](#kap5.9). Förordning ([2025:80](https://selex.se/eli/sfs/2025/80)).

## 7 kap. Övriga bestämmelser

### Bemyndiganden

#### 1 §

Transportstyrelsen får meddela

1. föreskrifter om de examensprov i yrkeskunnande som avses i 2 kap. [3 §](#kap2.3), och

2. föreskrifter om verkställighet av förordning (EG) nr 1071/2009, yrkestrafiklagen ([2012:210](https://selex.se/eli/sfs/2012/210)) och denna förordning, dock inte om det som omfattas av Polismyndighetens bemyndigande i [2 a §](#kap7.2a) eller Tullverkets bemyndigande i [3 a §](#kap7.3a). Förordning ([2024:1200](https://selex.se/eli/sfs/2024/1200)).

#### 2 a §

Polismyndigheten får meddela föreskrifter om verkställigheten av bestämmelserna om förskott för sanktionsavgifter som beslutas av polismän eller bilinspektörer enligt denna förordning.

Innan Polismyndigheten meddelar sådana föreskrifter ska myndigheten höra Transportstyrelsen. Förordning ([2022:473](https://selex.se/eli/sfs/2022/473)).

#### 3 a §

Tullverket får meddela föreskrifter om verkställigheten av bestämmelser om förskott för sanktionsavgifter som beslutas av tulltjänstemän enligt denna förordning.

Innan Tullverket meddelar sådana föreskrifter ska verket höra Transportstyrelsen. Förordning ([2022:473](https://selex.se/eli/sfs/2022/473)).

#### 4 §

Polismyndigheten får meddela föreskrifter om Transportstyrelsens inhämtande av sådan personutredning som behövs för tillämpningen av förordning (EG) nr 1071/2009, yrkestrafiklagen ([2012:210](https://selex.se/eli/sfs/2012/210)) och denna förordning.

Innan Polismyndigheten meddelar sådana föreskrifter ska myndigheten höra Transportstyrelsen. Förordning ([2014:1285](https://selex.se/eli/sfs/2014/1285)).

### Undantag

#### 5 §

Transportstyrelsen får medge att en innehavare av ett utländskt körkort som är medborgare i en stat utanför Europeiska ekonomiska samarbetsområdet (EES) kör ett svenskregistrerat motordrivet fordon i yrkesmässig trafik en kortare sträcka eller tid, om det kan ske utan fara för trafiksäkerheten.

### Intyg

#### 6 §

Transportstyrelsen ska på begäran och efter prövning utfärda sådana intyg och andra handlingar som avses i artikel 8.8, 19 och 20 i förordning (EG) nr 1071/2009.

### Avgifter

#### 7 §

Transportstyrelsen får meddela föreskrifter om avgifter för tillsyn och ärendehandläggning enligt förordning (EG) nr 1071/2009, yrkestrafiklagen ([2012:210](https://selex.se/eli/sfs/2012/210)) och föreskrifter som har meddelats i anslutning till lagen.