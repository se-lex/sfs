---
beteckning: 1935:119
rubrik: Kungörelse angående prägel å minnesmynt å fem kronor
departement: Finansdepartementet
utfardad_datum: 1935-04-26
publicerad_datum: 2024-09-03
forarbeten: "Prop. 2020/21:127, bet. 2020/21:FiU45, rskr. 2020/21:272"
pdf_url: https://svenskforfattningssamling.se/sites/default/files/sfs/1935-04/SFS1935-119.pdf
andringsforfattningar:
  - beteckning: "2021:339"
    rubrik: "Lag (2021:339) om upphävande av kungörelsen (1935:119) angående prägel å minnesmynt å fem kronor"
    anteckningar: upph.
---

# Kungörelse (1935:119) angående prägel å minnesmynt å fem kronor

Kungl. Maj:t har, sedan till hugfästande av riksdagens femhundraårsminne mynt- och justeringsverket bemyndigats att verkställa utmyntning av högst 500,000 stycken silvermynt å fem kronor, velat härmed kungöra, att ett minnesmynt av silver å fem kronor, utgörande lagligt betalningsmedel under de villkor, som stadgas i lagen om rikets mynt, inom kort kommer att i rörelsen utsläppas och genom mynt- och justeringsverkets försorg fördelas till spridning över riket ävensom att det nya myntets prägel blivit fastställd sålunda:

/k/ På myntets framsida: /-k/ Hans Maj:t Konungens bild, profil, vänster sida. Omskrift över bilden: "GUSTAF V SVERIGES KONUNG" och under bilden: "MED FOLKET FÖR FOSTERLANDET". Mellan orden "GUSTAF" och "MED" samt mellan orden "KONUNG" och "FOSTERLANDET" en rosett. Under bilden Stockholms stads märke, myntdirektörens märke (G) samt gravörens signatur (EL i monogram).

/k/ På frånsidan: /-k/ I mittfältet en på ett kors lagd sköld med riksvapnet, tre kronor. Omskrift: "1435 SVERIGES RIKSDAG 1935". Under skölden: "5 KRONOR". Vid vardera ändan av korsets tre övre armar samt mellan årtalen och valörbeteckningen rosetter, lika dem på framsidan.

Myntets /k/ diameter: /-k/ 36 millimeter. /k/ Randen /-k/ räfflad.