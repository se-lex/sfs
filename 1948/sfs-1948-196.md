---
beteckning: 1948:196
rubrik: Kungörelse med bestämmelser angående tillämpningen av förordningen om ersättning och belöning av statsmedel vid biträde åt ordningsmakten
departement: Justitiedepartementet
utfardad_datum: 1948-04-23
publicerad_datum: 2007-08-31
pdf_url: https://svenskforfattningssamling.se/sites/default/files/sfs/1948-04/SFS1948-196.pdf
andringsforfattningar:
  - beteckning: "1964:852"
    anteckningar: "upph. 4 §; ändr. 1, 5 §§"
  - beteckning: "1959:318"
    anteckningar: ändr. 4 §
  - beteckning: "1988:842"
    anteckningar: upph.
---

# Kungörelse (1948:196) med bestämmelser angående tillämpningen av förordningen om ersättning och belöning av statsmedel vid biträde åt ordningsmakten

## 1 §

Ansökan om ersättning enligt förordningen om ersättning och belöning av statsmedel vid biträde åt ordningsmakten göres hos polischefen i den ort, där ingripandet ägde rum eller skadan inträffade. Polischefen har att med eget yttrande insända ansökningen till länsstyrelsen.

Ärende rörande ersättning och belöning skall avgöras utan dröjsmål.

Länsstyrelsen skall sända beslut om ersättning eller belöning till rikspolisstyrelsen, som skall betala ut beloppet. Kungörelse ([1964:852](https://selex.se/eli/sfs/1964/852)).

## 2 §

Den som enligt nyssnämnda förordning inkallats till förhör vid allmän domstol äger åtnjuta ersättning för inställelsen av allmänna medel enligt de grunder och i den ordning, som stadgats för vittnen i brottmål.

## 3 §

Statsverkets rätt mot den som är ansvarig för skada, som avses i nämnda förordning, skall bevakas av den länsstyrelse, som prövat ärendet. Finnes anledning antaga att den som är ansvarig för skadan saknar förmåga att återgälda belopp, som utgivits av statsmedel, må länsstyrelsen icke mot honom vidtaga åtgärder, som föranleda kostnader för statsverket.

## 5 §

Talan mot länsstyrelsens beslut om ersättning föres hos Kungl. Maj:t genom besvär. Kungörelse ([1964:852](https://selex.se/eli/sfs/1964/852)).