---
beteckning: 1948:694
rubrik: Kungörelse med vissa föreskrifter om vad domstol har att iakttaga vid handläggning av militära mål
departement: Justitiedepartementet
utfardad_datum: 1948-11-19
publicerad_datum: 2007-08-31
pdf_url: https://svenskforfattningssamling.se/sites/default/files/sfs/1948-11/SFS1948-694.pdf
andringsforfattningar:
  - beteckning: "1987:187"
    anteckningar: upph.
---

# Kungörelse (1948:694) med vissa föreskrifter om vad domstol har att iakttaga vid handläggning av militära mål

## 1 §

Av dom eller slutligt beslut i militärt brottmål skall framgå att domen eller beslutet avser sådant mål. Domen eller beslutet skall tillika innehålla uppgift om den tilltalades fullständiga namn och registreringsnummer samt grad eller tjänsteklass.

Häktas någon för brott av beskaffenhet att fråga om ansvar därför skall handläggas som militärt mål, skall i häktningsbeslutet angivas att misstanken avser sådant brott.

## 2 §

Då rätten beslutar att försvarsarrest skall bestå, skall den som närmast äger bestraffningsrätt i disciplinmål över den arresterade genast underrättas därom.

Begäres rättens prövning av beslag, varom förordnande meddelats av befattningshavare vid krigsmakten, skall rätten, så snart begäran inkommit, därom underrätta den som meddelat förordnandet.

## 3 §

Sedan underrätts eller hovrätts dom eller slutliga beslut i fullföljt disciplin- eller ersättningsmål vunnit laga kraft eller högsta domstolens dom eller slutliga beslut i dylikt mål givits, skola originalbilagor som höra till protokollet i disciplin- eller ersättningsmålet återställas till den avdelning, vid vilken sistnämnda mål avgjorts.