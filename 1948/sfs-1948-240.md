---
beteckning: 1948:240
rubrik: Kungörelse angående allmänna villkor och bestämmelser för lån ur luftfartslånefonden
departement: Kommunikationsdepartementet
utfardad_datum: 1948-05-14
publicerad_datum: 2007-08-31
forarbeten: "Rskr 1948:188"
pdf_url: https://svenskforfattningssamling.se/sites/default/files/sfs/1948-05/SFS1948-240.pdf
andringsforfattningar:
  - beteckning: "1995:1263"
    rubrik: "Förordning (1995:1263) om upphävande av kungörelsen (1948:240) angående allmänna villkor och bestämmelser för lån ur luftfartslånefonden"
    anteckningar: upph.
---

# Kungörelse (1948:240) angående allmänna villkor och bestämmelser för lån ur luftfartslånefonden

### 1 §

Lån ur luftfartslånefonden beviljas av Kungl. Maj:t dels för inköp av flygplan, som skola användas i yrkesmässig luftfart, samt delar och tillbehör därtill, dels ock för uppförande av för yrkesmässig luftfart erforderliga byggnader och andra anläggningar.

### 2 §

Ansökning om lån skall innehålla uppgifter om -- förutom det sökta lånets belopp och den säkerhet sökanden kan ställa -- flygplantyp, materielslag och avsedd användning samt, när fråga är om uppförande av byggnader eller andra anläggningar, kostnadsberäkningar, ritningar och situationsplan.

### 3 §

Beviljat lån utlämnas av statskontoret mot av ämbetsverket godkänd skuldförbindelse jämte den säkerhet, som kan hava av Kungl. Maj:t fastställts vid lånets beviljande.

### 4 §

Å lyftat lånebelopp skall utgå ränta, räknat från lyftningsdagen, enligt vad särskilt finnes föreskrivet.

Lånet skall återbetalas under viss av Kungl. Maj:t bestämd tidrymd, dock högst tio år för flygplan samt delar och tillbehör därtill och fyrtio år för byggnader eller andra anläggningar, allt räknat från första lyftningsdagen; låntagaren dock obetaget att före lånetidens utgång på en gång inbetala ogulden del av lånet.

Å kapitalbelopp, som ej gäldas inom föreskriven tid, skall utgå dröjsmålsränta enligt i särskild ordning fastställda grunder.

### 5 §

Fullgör icke låntagaren sina förpliktelser i fråga om räntelikvid eller amortering, skall det, efter anmälan av statskontoret, ankomma på Kungl. Maj:t att bestämma, huruvida eller i vad mån erhållet lån skall genast återbetalas.

## Övergångsbestämmelser

[1948:240](https://selex.se/eli/sfs/1948/240)

Denna kungörelse träder i kraft den 1 juli 1948, då kungörelsen den 16 december 1927 (nr 490) angående allmänna villkor och bestämmelser för lån ur luftfartslånefonden skall upphöra att gälla; dock skall sistnämnda kungörelse fortfarande äga tillämpning beträffande lån, som beviljats före den 1 juli 1948.