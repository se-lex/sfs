---
beteckning: 2018:1693
rubrik: Lag om polisens behandling av personuppgifter inom brottsdatalagens område
departement: Justitiedepartementet
utfardad_datum: 2018-11-15
ikraft_datum: 2019-01-01
publicerad_datum: 2025-04-03
forarbeten: "Prop. 2017/18:269, bet. 2018/19:JuU3, rskr. 2018/19:10"
pdf_url: https://svenskforfattningssamling.se/sites/default/files/sfs/2018-11/SFS2018-1693.pdf
---

# Lag om polisens behandling av personuppgifter inom brottsdatalagens område

## 1 kap. Allmänna bestämmelser

### Lagens tillämpningsområde

#### 1 §

Denna lag gäller utöver brottsdatalagen ([2018:1177](https://selex.se/eli/sfs/2018/1177)) när någon av följande myndigheter i egenskap av behöriga myndigheter behandlar personuppgifter:

1. Polismyndigheten, om uppgifterna behandlas i syfte att förebygga, förhindra eller upptäcka brottslig verksamhet, utreda eller lagföra brott, verkställa uppbörd eller upprätthålla allmän ordning och säkerhet,

2. Ekobrottsmyndigheten, om uppgifterna behandlas i syfte att utreda brott och det inte är fråga om åklagarverksamhet, och

3. Säkerhetspolisen i frågor som inte rör nationell säkerhet, om uppgifterna behandlas i syfte att förebygga, förhindra eller upptäcka brottslig verksamhet eller utreda eller lagföra brott.

För Ekobrottsmyndigheten och Säkerhetspolisen gäller endast 1-4 kap. och 7 kap. Lag ([2019:435](https://selex.se/eli/sfs/2019/435)).

#### 1 a §

Lagen gäller i tillämpliga delar även när Polismyndigheten behandlar uppgifter om avlidna personer enligt 5 kap. 3, 4 och [7 §](#kap1.7)§. Lag ([2025:135](https://selex.se/eli/sfs/2025/135)).

#### 2 §

Denna lag gäller inte vid behandling av personuppgifter enligt

1. vapenlagen ([1996:67](https://selex.se/eli/sfs/1996/67)),

2. lagen ([1998:620](https://selex.se/eli/sfs/1998/620)) om belastningsregister,

3. lagen ([1998:621](https://selex.se/eli/sfs/1998/621)) om misstankeregister,

4. lagen ([2006:444](https://selex.se/eli/sfs/2006/444)) om passagerarregister,

5. lagen ([2014:400](https://selex.se/eli/sfs/2014/400)) om Polismyndighetens elimineringsdatabas,

6. Europaparlamentets och rådets förordning [(EU) 2018/1860](https://eur-lex.europa.eu/legal-content/SV/ALL/?uri=celex%3A31860R2018) av den 28 november 2018 om användning av Schengens informationssystem för återvändande av tredjelandsmedborgare som vistas olagligt i medlemsstaterna,

7. Europaparlamentets och rådets förordning [(EU) 2018/1861](https://eur-lex.europa.eu/legal-content/SV/ALL/?uri=celex%3A31861R2018) av den 28 november 2018 om inrättande, drift och användning av Schengens informationssystem (SIS) på området in- och utresekontroller, om ändring av konventionen om tillämpning av Schengenavtalet och om ändring och upphävande av förordning (EG) nr 1987/2006,

8. Europaparlamentets och rådets förordning [(EU) 2018/1862](https://eur-lex.europa.eu/legal-content/SV/ALL/?uri=celex%3A31862R2018) av den 28 november 2018 om inrättande, drift och användning av Schengens informationssystem (SIS) på området polissamarbete och straffrättsligt samarbete, om ändring och upphävande av rådets beslut 2007/533/RIF och om upphävande av Europaparlamentets och rådets förordning (EG) nr 1986/2006 och kommissionens beslut 2010/261/EU,

9. lagen ([2021:1187](https://selex.se/eli/sfs/2021/1187)) med kompletterande bestämmelser till EU:s förordningar om Schengens informationssystem och föreskrifter som har meddelats i anslutning till den lagen, eller

10. Europaparlamentets och rådets förordning [(EU) 2017/2226](https://eur-lex.europa.eu/legal-content/SV/ALL/?uri=celex%3A32226R2017) av den 30 november 2017 om inrättande av ett in- och utresesystem för registrering av in- och utreseuppgifter och av uppgifter om nekad inresa för tredjelandsmedborgare som passerar medlemsstaternas yttre gränser, om fastställande av villkoren för åtkomst till in- och utresesystemet för brottsbekämpande ändamål och om ändring av konventionen om tillämpning av Schengenavtalet och förordningarna (EG) nr 767/2008 och [(EU) nr 1077/2011](https://eur-lex.europa.eu/legal-content/SV/ALL/?uri=celex%3A32011R1077). Lag ([2022:244](https://selex.se/eli/sfs/2022/244)).

#### 2 §

Denna lag gäller inte vid behandling av personuppgifter enligt

1. vapenlagen ([1996:67](https://selex.se/eli/sfs/1996/67)),

2. lagen ([1998:620](https://selex.se/eli/sfs/1998/620)) om belastningsregister,

3. lagen ([1998:621](https://selex.se/eli/sfs/1998/621)) om misstankeregister,

4. lagen ([2006:444](https://selex.se/eli/sfs/2006/444)) om passagerarregister,

5. lagen ([2014:400](https://selex.se/eli/sfs/2014/400)) om Polismyndighetens elimineringsdatabas,

6. Europaparlamentets och rådets förordning [(EU) 2018/1860](https://eur-lex.europa.eu/legal-content/SV/ALL/?uri=celex%3A31860R2018) av den 28 november 2018 om användning av Schengens informationssystem för återvändande av tredjelandsmedborgare som vistas olagligt i medlemsstaterna,

7. Europaparlamentets och rådets förordning [(EU) 2018/1861](https://eur-lex.europa.eu/legal-content/SV/ALL/?uri=celex%3A31861R2018) av den 28 november 2018 om inrättande, drift och användning av Schengens informationssystem (SIS) på området in- och utresekontroller, om ändring av konventionen om tillämpning av Schengenavtalet och om ändring och upphävande av förordning (EG) nr 1987/2006,

8. Europaparlamentets och rådets förordning [(EU) 2018/1862](https://eur-lex.europa.eu/legal-content/SV/ALL/?uri=celex%3A31862R2018) av den 28 november 2018 om inrättande, drift och användning av Schengens informationssystem (SIS) på området polissamarbete och straffrättsligt samarbete, om ändring och upphävande av rådets beslut 2007/533/RIF och om upphävande av Europaparlamentets och rådets förordning (EG) nr 1986/2006 och kommissionens beslut 2010/261/EU,

9. lagen ([2021:1187](https://selex.se/eli/sfs/2021/1187)) med kompletterande bestämmelser till EU:s förordningar om Schengens informationssystem och föreskrifter som har meddelats i anslutning till den lagen,

10. Europaparlamentets och rådets förordning [(EU) 2017/2226](https://eur-lex.europa.eu/legal-content/SV/ALL/?uri=celex%3A32226R2017) av den 30 november 2017 om inrättande av ett in- och utresesystem för registrering av in- och utreseuppgifter och av uppgifter om nekad inresa för tredjelandsmedborgare som passerar medlemsstaternas yttre gränser, om fastställande av villkoren för åtkomst till in- och utresesystemet för brottsbekämpande ändamål och om ändring av konventionen om tillämpning av Schengenavtalet och förordningarna (EG) nr 767/2008 och [(EU) nr 1077/2011](https://eur-lex.europa.eu/legal-content/SV/ALL/?uri=celex%3A32011R1077), eller

11. Europaparlamentets och rådets förordning [(EU) 2018/1240](https://eur-lex.europa.eu/legal-content/SV/ALL/?uri=celex%3A31240R2018) av den 12 september 2018 om inrättande av ett EU-system för reseuppgifter och resetillstånd (Etias) och om ändring av förordningarna [(EU) nr 1077/2011](https://eur-lex.europa.eu/legal-content/SV/ALL/?uri=celex%3A32011R1077), [(EU) nr 515/2014](https://eur-lex.europa.eu/legal-content/SV/ALL/?uri=celex%3A32014R0515), [(EU) 2016/399](https://eur-lex.europa.eu/legal-content/SV/ALL/?uri=celex%3A32016R0399), [(EU) 2016/1624](https://eur-lex.europa.eu/legal-content/SV/ALL/?uri=celex%3A31624R2016) och [(EU) 2017/2226](https://eur-lex.europa.eu/legal-content/SV/ALL/?uri=celex%3A32226R2017). Lag ([2023:339](https://selex.se/eli/sfs/2023/339)).

#### 3 §

Särskilda bestämmelser om behandling av personuppgifter finns

1. i lagen ([2017:496](https://selex.se/eli/sfs/2017/496)) om internationellt polisiärt samarbete och i föreskrifter som regeringen har meddelat i anslutning till den lagen,

2. i lagen ([2018:1180](https://selex.se/eli/sfs/2018/1180)) om flygpassageraruppgifter i brottsbekämpningen och i föreskrifter som regeringen har meddelat i anslutning till den lagen,

3. i lagen ([2022:613](https://selex.se/eli/sfs/2022/613)) om finansiell information i brottsbekämpningen och i föreskrifter som regeringen har meddelat i anslutning till den lagen, och

4. i lagen ([2023:474](https://selex.se/eli/sfs/2023/474)) om polisiära befogenheter i gränsnära områden.

Om det i dessa författningar finns avvikande bestämmelser, ska de tillämpas i stället för bestämmelserna i denna lag. Lag ([2023:478](https://selex.se/eli/sfs/2023/478)).

### Personuppgiftsansvar

#### 4 §

Polismyndigheten är personuppgiftsansvarig för den behandling av personuppgifter som utförs vid myndigheten och för den behandling som myndigheten utför vid Ekobrottsmyndigheten, som inte är åklagarverksamhet, i syfte att förebygga, förhindra eller upptäcka brottslig verksamhet.

Ekobrottsmyndigheten är personuppgiftsansvarig för den behandling av personuppgifter som myndigheten utför i syfte att utreda brott.

Säkerhetspolisen är personuppgiftsansvarig för den behandling av personuppgifter som myndigheten utför.

### Definitioner

#### 5 §

I denna lag avses med

dna-analys: varje förfarande som kan användas för analys av deoxyribonukleinsyra i humant material,

dna-profil: resultatet av en dna-analys som presenteras i form av siffror eller bokstäver, och

fingeravtryck: avtryck av finger eller hand.

### Behandling av uppgifter om juridiska personer

#### 6 §

Bestämmelserna om personuppgifter i följande paragrafer gäller också vid behandling av uppgifter om juridiska personer:

1. [4 §](#kap1.4) om personuppgiftsansvar,

2. 2 kap. [1 §](#kap2.1) om rättsliga grunder för behandling av personuppgifter,

3. 3 kap. [2 §](#kap3.2) om gemensamt tillgängliga uppgifter,

4. 4 kap. 1-4 och 5 a-[11 §](#kap1.11)§ om längsta tid som personuppgifter får behandlas,

5. 5 kap. 18-[20 §](#kap1.20)§ om behandling av personuppgifter i penningtvättsregister, och

6. 5 kap. 21 och [22 §](#kap1.22)§ om behandling av personuppgifter i det internationella registret.

Bestämmelserna om personuppgifter i följande paragrafer i brottsdatalagen ([2018:1177](https://selex.se/eli/sfs/2018/1177)) gäller också vid sådan behandling:

1. 2 kap. [2 §](#kap2.2) om diarieföring och handläggning i vissa fall,

2. 2 kap. [3 §](#kap2.3) andra stycket om ändamålet med behandlingen,

3. 2 kap. [17 §](#kap2.17) om längsta tid som personuppgifter får behandlas,

4. 2 kap. 4 och [22 §](#kap1.22)§ om behandling för nya ändamål, och

5. 3 kap. [6 §](#kap3.6) om tillgången till personuppgifter. Lag ([2019:435](https://selex.se/eli/sfs/2019/435)).

### Lagens uppbyggnad

#### 7 §

I detta kapitel och i 2 kap. finns allmänna bestämmelser om behandling av personuppgifter. I 4 kap. finns bestämmelser om längsta tid för behandling av personuppgifter.

För personuppgifter som görs eller har gjorts gemensamt tillgängliga gäller även 3 kap.

För personuppgifter som behandlas i biometriregister, penningtvättsregister, det internationella registret och tillträdesförbudsregistret, gäller 5 kap. i stället för 3 och 4 kap.

I 6-6 b kap. finns bestämmelser om Polismyndighetens behandling av personuppgifter för forensiska ändamål. Vid sådan behandling gäller dessa kapitel i stället för 2-4 kap.

I 7 kap. finns bestämmelser om administrativa sanktionsavgifter, skadestånd och överklagande. Lag ([2025:135](https://selex.se/eli/sfs/2025/135)).

## 2 kap. Grundläggande bestämmelser om behandling av personuppgifter

### Rättsliga grunder

#### 1 §

Personuppgifter får behandlas om det är nödvändigt för att en myndighet som nämns i 1 kap. [1 §](#kap1.1) ska kunna utföra följande uppgifter:

1. förebygga, förhindra eller upptäcka brottslig verksamhet,

2. utreda eller lagföra brott,

3. verkställa uppbörd,

4. upprätthålla allmän ordning och säkerhet, eller

5. fullgöra förpliktelser som följer av internationella åtaganden. Lag ([2019:435](https://selex.se/eli/sfs/2019/435)).

### Behandling för nya ändamål

#### 2 §

Förutsättningarna för att behandla personuppgifter som behandlas med stöd av [1 §](#kap2.1) för nya ändamål regleras i 2 kap. 4 och [22 §](#kap2.22)§ brottsdatalagen ([2018:1177](https://selex.se/eli/sfs/2018/1177)).

### Särskilda upplysningar

#### 3 §

Bestämmelserna om särskilda upplysningar i 2 kap. [3 §](#kap2.3) andra stycket, 9 och [10 §](#kap2.10)§ brottsdatalagen ([2018:1177](https://selex.se/eli/sfs/2018/1177)) gäller endast vid behandling av personuppgifter som har gjorts gemensamt tillgängliga med stöd av 3 kap. [2 §](#kap3.2).

### Känsliga personuppgifter

#### 4 §

Polismyndigheten och Säkerhetspolisen får behandla biometriska uppgifter om det är absolut nödvändigt för ändamålet med behandlingen.

#### 5 §

Sökförbudet i 2 kap. [14 §](#kap2.14) brottsdatalagen ([2018:1177](https://selex.se/eli/sfs/2018/1177)) hindrar inte att brottsrubriceringar, uppgifter om tillvägagångssätt vid brott, uppgifter om verkställighet av påföljd eller uppgifter som beskriver en persons utseende används som sökbegrepp.

#### 6 §

Sökförbudet i 2 kap. [14 §](#kap2.14) brottsdatalagen ([2018:1177](https://selex.se/eli/sfs/2018/1177)) hindrar inte sökningar i syfte att få fram ett urval av personer grundat på etniskt ursprung, politiska åsikter, religiös eller filosofisk övertygelse eller medlemskap i fackförening eller uppgifter som rör hälsa, sexualliv eller sexuell läggning, om sökningen görs i personuppgifter som inte har gjorts gemensamt tillgängliga med stöd av 3 kap. [2 §](#kap3.2).

### Utlämnande av personuppgifter

#### 7 §

Om det är förenligt med svenska intressen får personuppgifter lämnas ut till

1. Interpol,

2. Europol, eller

3. en polismyndighet eller åklagarmyndighet i en stat som är ansluten till Interpol.

Personuppgifter får lämnas ut enligt första stycket endast om mottagaren behöver uppgifterna för att utföra en uppgift som avses i [1 §](#kap2.1).

Personuppgifter får vidare lämnas ut till en utländsk myndighet eller mellanfolklig organisation, om utlämnandet följer av en internationell överenskommelse som Sverige har tillträtt efter riksdagens godkännande.

#### 8 §

Polismyndigheten, Säkerhetspolisen, Ekobrottsmyndigheten, Åklagarmyndigheten, Tullverket, Kustbevakningen och Skatteverket har, trots sekretess enligt 21 kap. [3 §](#kap21.3) första stycket och [35 kap. 1 § offentlighets- och sekretesslagen](https://selex.se/eli/sfs/2009/400#kap35.1) ([2009:400](https://selex.se/eli/sfs/2009/400)), rätt att ta del av personuppgifter som har gjorts gemensamt tillgängliga med stöd av 3 kap. [2 §](#kap3.2), om den mottagande myndigheten behöver uppgifterna för ett syfte som anges i 1 kap. [2 §](#kap1.2) brottsdatalagen ([2018:1177](https://selex.se/eli/sfs/2018/1177)).

Europeiska åklagarmyndigheten har enligt [4 §](#kap2.4) lagen ([2024:461](https://selex.se/eli/sfs/2024/461)) om Sveriges deltagande i Europeiska åklagarmyndigheten rätt att ta del av uppgifterna enligt första stycket. Denna rätt inskränks inte av vad som anges i [18 kap. 1 och 17 §§ offentlighets- och sekretesslagen](https://selex.se/eli/sfs/2009/400#kap18.1).

Första och andra styckena gäller inte uppgifter som behandlas i särskilda register enligt 5 kap. Lag ([2024:466](https://selex.se/eli/sfs/2024/466)).

#### 9 §

Säkerhetspolisen, Ekobrottsmyndigheten, Åklagarmyndigheten, Tullverket, Kustbevakningen, Skatteverket och Kriminalvården har, trots sekretess enligt 21 kap. [3 §](#kap21.3) första stycket och [35 kap. 1 § offentlighets- och sekretesslagen](https://selex.se/eli/sfs/2009/400#kap35.1) ([2009:400](https://selex.se/eli/sfs/2009/400)), rätt att ta del av uppgifter i biometriregister som förs enligt 5 kap., om den mottagande myndigheten behöver uppgifterna för ett syfte som anges i 1 kap. [2 §](#kap1.2) brottsdatalagen ([2018:1177](https://selex.se/eli/sfs/2018/1177)).

Europeiska åklagarmyndigheten har enligt [4 §](#kap2.4) lagen ([2024:461](https://selex.se/eli/sfs/2024/461)) om Sveriges deltagande i Europeiska åklagarmyndigheten rätt att ta del av uppgifterna enligt första stycket. Denna rätt inskränks inte av vad som anges i [18 kap. 1 och 17 §§ offentlighets- och sekretesslagen](https://selex.se/eli/sfs/2009/400#kap18.1). Lag ([2025:135](https://selex.se/eli/sfs/2025/135)).

#### 10 §

Migrationsverket har, trots sekretess enligt 21 kap. [3 §](#kap21.3) första stycket och [35 kap. 1 § offentlighets- och sekretesslagen](https://selex.se/eli/sfs/2009/400#kap35.1) ([2009:400](https://selex.se/eli/sfs/2009/400)), rätt att ta del av uppgifter i biometriregister som förs enligt 5 kap., om verket behöver uppgifterna för att kontrollera fingeravtryck som tagits där. Lag ([2025:135](https://selex.se/eli/sfs/2025/135)).

#### 11 §

En idrottsorganisation har, trots sekretess enligt [35 kap. 4 a § offentlighets- och sekretesslagen](https://selex.se/eli/sfs/2009/400#kap35.4a) ([2009:400](https://selex.se/eli/sfs/2009/400)), rätt att ta del av personuppgifter som behandlas i tillträdesförbudsregistret enligt 5 kap., om organisationen behöver uppgifterna för de syften som anges i [5 §](#kap2.5) lagen ([2015:51](https://selex.se/eli/sfs/2015/51)) om idrottsorganisationers behandling av uppgifter om tillträdesförbud.

#### 12  §

Personuppgifter får lämnas ut elektroniskt på annat sätt än genom direktåtkomst om det inte är olämpligt.

Elektroniskt utlämnande genom direktåtkomst är tillåtet bara i den utsträckning som anges i 3 kap. [7 §](#kap3.7) och 5 kap. [16 §](#kap5.16). Lag ([2025:135](https://selex.se/eli/sfs/2025/135)).

### Personuppgifter från transportföretag

#### 13 §

Personuppgifter som tillhandahålls av transportföretag enligt [25 §](#kap2.25) polislagen ([1984:387](https://selex.se/eli/sfs/1984/387)) får behandlas för att utföra en uppgift som anges i [1 §](#kap2.1) 1 och 2.

Personuppgifter som avses i första stycket får endast i ett enskilt fall behandlas för nya ändamål enligt 2 kap. 4 eller [22 §](#kap2.22) brottsdatalagen ([2018:1177](https://selex.se/eli/sfs/2018/1177)).

#### 14 §

Vid terminalåtkomst enligt [26 §](#kap2.26) polislagen ([1984:387](https://selex.se/eli/sfs/1984/387)) får personuppgifterna inte ändras eller bearbetas på annat sätt.

#### 15 §

Personuppgifter som rör motorfordon och som samlas in vid sådan bevakning som avses i [14 c §](#kap2.14c) 4 kamerabevakningslagen ([2018:1200](https://selex.se/eli/sfs/2018/1200)) får alltid behandlas i sex månader.

Uppgifterna får endast användas för att

1. förebygga, förhindra eller upptäcka brottslig verksamhet som innefattar brott för vilket det är föreskrivet fängelse i två år eller mer, eller

2. utreda eller lagföra ett sådant brott.

Om det kommer fram misstankar om ett brott för vilket det inte är föreskrivet fängelse i två år eller mer i samband med att en brottsbekämpande åtgärd vidtas till följd av användning av uppgifter enligt andra stycket, får uppgifterna även användas för att förhindra, utreda eller lagföra det brottet.

Paragrafen gäller inte för behandling av personuppgifter i form av bilder på enskilda. Lag ([2025:221](https://selex.se/eli/sfs/2025/221)).

### Behandling av vissa personuppgifter som rör motorfordon

#### 16 §

Regeringen kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela föreskrifter om

1. att personuppgifter får lämnas ut i andra fall än som anges i 7–[11 §](#kap2.11)§, och

2. begränsning av möjligheten att lämna ut personuppgifter elektroniskt enligt [12 §](#kap2.12) första stycket. Lag ([2025:221](https://selex.se/eli/sfs/2025/221)).

## 3 kap. Gemensamt tillgängliga uppgifter

### Allmän bestämmelse

#### 1 §

Detta kapitel innehåller särskilda bestämmelser för behandling av personuppgifter som görs eller har gjorts gemensamt tillgängliga med stöd av [2 §](#kap3.2). Uppgifter som endast ett fåtal personer har rätt att ta del av anses inte som gemensamt tillgängliga.

Detta kapitel gäller inte när personuppgifter behandlas med stöd av 2 kap. [2 §](#kap2.2) brottsdatalagen ([2018:1177](https://selex.se/eli/sfs/2018/1177)).

### Personuppgifter som får göras gemensamt tillgängliga

#### 2 §

Följande personuppgifter får göras gemensamt tillgängliga:

1. Uppgifter som kan antas ha samband med misstänkt brottslig verksamhet, om den misstänkta verksamheten

a) innefattar brott för vilket det är föreskrivet fängelse i ett år eller mer, eller

b) sker systematiskt.

2. Uppgifter som behövs för övervakningen av en person som

a) kan antas komma att begå brott för vilket det är föreskrivet fängelse i två år eller mer, och

b) är allvarligt kriminellt belastad eller kan antas utgöra ett hot mot andras personliga säkerhet.

3. Uppgifter som förekommer i ett ärende om utredning av eller lagföring för brott.

4. Uppgifter som förekommer i ett ärende om uppbörd.

5. Uppgifter som förekommer i ett ärende om kontaktförbud eller om personskydd.

6. Uppgifter som har rapporterats till Polismyndighetens ledningscentraler.

7. Uppgifter som behandlas i syfte att upprätthålla allmän ordning och säkerhet.

8. Uppgifter som behandlas i syfte att fullgöra internationella åtaganden, om det krävs för att den aktuella förpliktelsen ska kunna fullgöras.

9. Uppgifter som har samlats in genom kamerabevakning.

Dna-profiler får inte göras gemensamt tillgängliga. Att sådana uppgifter får behandlas i särskilda register följer av 5 kap.

Tillgången till uppgifter som görs gemensamt tillgängliga med stöd av första stycket 2 ska begränsas till särskilt angivna tjänstemän som har till uppgift att arbeta med övervakningen. Information om att en person är föremål för övervakning får dock göras tillgänglig för andra. Lag ([2025:221](https://selex.se/eli/sfs/2025/221)).

### Särskilda upplysningar

#### 3 §

Det ska framgå genom en särskild upplysning eller på något annat sätt om personuppgifter har gjorts gemensamt tillgängliga med stöd av [2 §](#kap3.2) första stycket 2 eller 6. Lag ([2019:435](https://selex.se/eli/sfs/2019/435)).

#### 4 §

Om uppgifter som har gjorts gemensamt tillgängliga direkt kan hänföras till en person som inte är misstänkt för att ha utövat eller komma att utöva sådan brottslig verksamhet som avses i [2 §](#kap3.2) första stycket 1, ska det genom en särskild upplysning eller på något annat sätt framgå att personen inte är misstänkt.

Uppgifter om en person som kan antas ha direkt samband med sådan brottslig verksamhet som avses i [2 §](#kap3.2) första stycket 1 eller som övervakas med stöd av [2 §](#kap3.2) första stycket 2 ska förses med en upplysning om uppgiftslämnarens trovärdighet och uppgifternas riktighet i sak, om det inte på grund av omständigheterna är onödigt.

### Sökning

#### 5 §

Vid sökning i automatiserade behandlingssystem på namn, personnummer, samordningsnummer eller andra liknande identitetsbeteckningar i uppgifter som har gjorts gemensamt tillgängliga får endast sådana uppgifter tas fram som anger att den sökta personen

1. är anmäld för brott,

2. är eller har varit misstänkt för brott,

3. är misstänkt för att ha utövat eller komma att utöva sådan brottslig verksamhet som avses i [2 §](#kap3.2) första stycket 1,

4. övervakas enligt [2 §](#kap3.2) första stycket 2,

5. har anmält ett brott,

6. är målsägande i ett ärende som rör ansvar för brott,

7. berörs av ett kontaktförbud eller av åtgärder i ett personskyddsärende,

8. förekommer i ett ärende som vittne eller annan som lämnar eller har lämnat uppgifter eller yttrande,

9. har gett in eller tillhandahållits en handling,

10. är anmäld som försvunnen,

11. har bedömts kunna komma att möta ett polisingripande med grovt våld, eller

12. är efterlyst.

#### 6 §

Bestämmelserna i [5 §](#kap3.5) gäller inte vid sökning i en viss handling eller i ett visst ärende.

Bestämmelserna i [5 §](#kap3.5) gäller inte heller vid sökning som görs av särskilt angivna tjänstemän

1. när de utför beredningsuppgifter i underrättelseverksamhet och arbetet befinner sig i ett inledande skede, 2. i syfte att i underrättelseverksamhet bearbeta och analysera personuppgifter som har gjorts gemensamt tillgängliga med stöd av [2 §](#kap3.2) första stycket 1 eller 2 och som enbart dessa tjänstemän har tillgång till, 3. i syfte att utreda brott för vilket det är föreskrivet fängelse i fyra år eller mer, eller 4. i syfte att samordna utredningar om brott som kan vara systematiska och för vilka det är föreskrivet fängelse i två år eller mer. Bestämmelserna i [5 §](#kap3.5) gäller inte heller vid sökning som en tjänsteman vid någon av Polismyndighetens ledningscentraler utför på begäran av en polisman som verkställer ett ingripande eller vidtar en åtgärd som rör en enskild.

### Direktåtkomst

#### 7 §

Polismyndigheten, Säkerhetspolisen, Ekobrottsmyndigheten, Åklagarmyndigheten, Tullverket, Kustbevakningen och Skatteverket får för ett syfte som anges i 1 kap. [2 §](#kap1.2) brottsdatalagen ([2018:1177](https://selex.se/eli/sfs/2018/1177)) medges direktåtkomst till personuppgifter som har gjorts gemensamt tillgängliga med stöd av [2 §](#kap3.2).

### Rätt att meddela föreskrifter

#### 8 §

Regeringen kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela föreskrifter om ytterligare undantag från [5 §](#kap3.5), utöver vad som framgår av [6 §](#kap3.6).

#### 9 §

Regeringen eller den myndighet som regeringen bestämmer kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela föreskrifter om

1. begränsning av tillgången till sådana personuppgifter som avses i [5 §](#kap3.5),

2. under vilka förutsättningar sökning får utföras med stöd av [6 §](#kap3.6), och

3. omfattningen av direktåtkomst enligt [7 §](#kap3.7) och om behörighet och säkerhet vid sådan åtkomst.

## 4 kap. Längsta tid som personuppgifter får behandlas

### Allmän bestämmelse

#### 1 §

Detta kapitel gäller bara för automatiserad behandling.

Av 2 kap. [17 §](#kap2.17) första stycket brottsdatalagen ([2018:1177](https://selex.se/eli/sfs/2018/1177)) framgår det att personuppgifter inte får behandlas under längre tid än vad som är nödvändigt med hänsyn till ändamålet med behandlingen.

I följande bestämmelser anges hur länge uppgifter som behandlas i särskilda register och i forensisk verksamhet får behandlas.

1. 5 kap. 10-[15 §](#kap4.15)§ om uppgifter i biometriregister,

2. 5 kap. [20 §](#kap5.20) om uppgifter i penningtvättsregister,

3. 5 kap. [22 §](#kap5.22) om uppgifter i det internationella registret,

4. 5 kap. [26 §](#kap5.26) om uppgifter i tillträdesförbudsregistret, och

5. 6 kap. [6 §](#kap6.6) om uppgifter om sådana uppslag som anges i 6 kap. [1 §](#kap6.1) första stycket 5. Lag ([2025:135](https://selex.se/eli/sfs/2025/135)).

### Personuppgifter som inte har gjorts gemensamt tillgängliga

#### 2 §

Personuppgifter som inte har gjorts gemensamt tillgängliga får inte behandlas längre än

1. ett år efter det att ärendet avslutades, om de behandlas i ett ärende, eller

2. ett år efter det att de behandlades automatiserat första gången, om de inte kan hänföras till ett ärende.

Bestämmelsen i 2 kap. [17 §](#kap2.17) andra stycket brottsdatalagen ([2018:1177](https://selex.se/eli/sfs/2018/1177)) gäller inte vid tillämpningen av denna paragraf.

Första stycket gäller inte personuppgifter i ärenden om utredning av eller lagföring för brott.

Gemensamt tillgängliga uppgifter i ärenden om utredning av eller lagföring för brott eller om uppbörd

#### 3 §

Om en brottsanmälan avskrivs på grund av att den påstådda gärningen inte utgör brott, får personuppgifter som finns i anmälan och som har gjorts gemensamt tillgängliga inte längre behandlas för ändamål inom denna lags tillämpningsområde. Om en brottsanmälan i annat fall inte har lett till förundersökning eller annan motsvarande utredning, får personuppgifter som har gjorts gemensamt tillgängliga inte behandlas för ändamål inom denna lags tillämpningsområde när åtal inte längre får väckas för brottet.

#### 4 §

Om en förundersökning har lett till åtal eller annan domstolsprövning, får personuppgifter som finns i förundersökningen och som har gjorts gemensamt tillgängliga inte behandlas för ändamål inom denna lags tillämpningsområde längre än fem år efter utgången av det kalenderår då domstolens avgörande fick laga kraft.

Om en förundersökning har lagts ner eller avslutats på annat sätt än genom åtal, får personuppgifterna i förundersökningen inte behandlas för ändamål inom denna lags tillämpningsområde längre än fem år efter utgången av det kalenderår då åklagarens eller förundersökningsledarens beslut meddelades. Första och andra styckena gäller även personuppgifter i andra utredningar som handläggs enligt bestämmelser i [23 kap. rättegångsbalken](https://selex.se/eli/sfs/1942/740).

#### 5 §

Om en förundersökning mot en person har lagts ner, om ett åtal har lagts ner eller om en frikännande dom har fått laga kraft, får personen inte längre vara sökbar som misstänkt.

#### 5 a §

Personuppgifter i ett ärende om uppbörd får inte behandlas för ändamål inom denna lags tillämpningsområde längre än fem år efter utgången av det kalenderår då domstolens avgörande fick laga kraft eller strafföreläggandet eller föreläggandet av en ordningsbot godkändes. Personuppgifter som avser värdeförverkande eller företagsbot får dock behandlas i tio år. Lag ([2019:435](https://selex.se/eli/sfs/2019/435)).

### Övriga gemensamt tillgängliga uppgifter

#### 6 §

Personuppgifter som har gjorts gemensamt tillgängliga med stöd av 3 kap. [2 §](#kap3.2) första stycket 1, 2 eller 5-9 får som längst behandlas under den tid som anges i 7-[11 a §](#kap4.11a)§.

Bestämmelsen i 2 kap. [17 §](#kap2.17) andra stycket brottsdatalagen ([2018:1177](https://selex.se/eli/sfs/2018/1177)) gäller inte vid tillämpningen av 7-[11 a §](#kap4.11a)§. Lag ([2025:221](https://selex.se/eli/sfs/2025/221)).

#### 7 §

Personuppgifter som kan antas ha samband med sådan brottslig verksamhet som anges i 3 kap. [2 §](#kap3.2) första stycket 1 får, om de behandlas i ett ärende, inte behandlas längre än ett år efter det att ärendet avslutades.

Om personuppgifterna inte behandlas i ett ärende får de inte behandlas längre än tre år efter utgången av det kalenderår då registreringen avseende personen gjordes. Personuppgifter som kan antas ha samband med brottslig verksamhet som innefattar brott för vilket det är föreskrivet fängelse i två år eller mer får inte behandlas längre än fem år efter utgången av det kalenderår då registreringen gjordes. Om en ny registrering beträffande personens anknytning till brottslig verksamhet görs före utgången av de tidsfristerna, får de personuppgifter som redan finns om personen fortsätta att behandlas så länge någon av uppgifterna får behandlas.

Den tid då en misstänkt person avtjänar ett fängelsestraff eller genomgår sluten ungdomsvård eller rättspsykiatrisk vård med särskild utskrivningsprövning ska inte räknas med vid beräkningen av de tidsfrister som anges i andra stycket.

#### 8 §

Personuppgifter som behandlas i samband med sådan övervakning som avses i 3 kap. [2 §](#kap3.2) första stycket 2 får inte behandlas längre än tio år efter utgången av det kalenderår då den senaste registreringen avseende personen gjordes.

Den tid då en övervakad person avtjänar ett fängelsestraff eller genomgår sluten ungdomsvård eller rättspsykiatrisk vård med särskild utskrivningsprövning ska inte räknas med vid beräkningen av den tidsfrist som anges i första stycket.

#### 9 §

Personuppgifter som behandlas med stöd av 3 kap. [2 §](#kap3.2) första stycket 5 får inte behandlas längre än ett år efter det att ärendet som uppgifterna behandlades i avslutades. Lag ([2019:435](https://selex.se/eli/sfs/2019/435)).

#### 10 §

Personuppgifter som behandlas med stöd av 3 kap. [2 §](#kap3.2) första stycket 6 eller 7 får inte behandlas längre än ett år efter utgången av det kalenderår då de behandlades automatiserat första gången. Lag ([2019:435](https://selex.se/eli/sfs/2019/435)).

#### 11 §

Personuppgifter som behandlas med stöd av 3 kap. [2 §](#kap3.2) första stycket 8 får inte behandlas längre än ett år efter utgången av det kalenderår då ärendet som uppgifterna behandlades i avslutades. Lag ([2019:435](https://selex.se/eli/sfs/2019/435)).

#### 11 a §

Personuppgifter som behandlas med stöd av 3 kap. [2 §](#kap3.2) första stycket 9 får inte behandlas längre än sex månader efter det att de samlades in. Lag ([2025:221](https://selex.se/eli/sfs/2025/221)).

### Rätt att meddela föreskrifter

#### 12 §

Regeringen kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela föreskrifter om att vissa kategorier av personuppgifter får fortsätta att behandlas för ändamål inom denna lags tillämpningsområde under längre tid än vad som anges i 3, 4 eller 7-[11 a §](#kap4.11a). Lag ([2025:221](https://selex.se/eli/sfs/2025/221)).

#### 13 §

Regeringen eller den myndighet som regeringen bestämmer kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela föreskrifter om

1. att personuppgifter får behandlas för arkivändamål av allmänt intresse eller vetenskapliga, statistiska eller historiska ändamål under längre tid än vad som anges i [2 §](#kap4.2) första stycket eller 7-[11 a §](#kap4.11a), och

2. begränsning av behandlingen av personuppgifter för ändamål inom denna lags tillämpningsområde vid digital arkivering. Lag ([2025:221](https://selex.se/eli/sfs/2025/221)).

## 5 kap. Register

### Biometriregister

### Rätten att behandla uppgifter i biometriregister

#### 1 §

Polismyndigheten får föra

- ett biometriregister över misstänkta,

- ett biometriregister över dömda, och

- ett biometriregister över spår.

I biometriregistren får uppgifter behandlas i syfte att

1. förebygga, förhindra eller upptäcka brottslig verksamhet,

2. utreda eller lagföra brott,

3. fullgöra förpliktelser som följer av internationella åtaganden,

4. underlätta identifiering av avlidna personer, och

5. kontrollera fingeravtryck som Migrationsverket har tagit enligt [9 kap. 8 § utlänningslagen](https://selex.se/eli/sfs/2005/716#kap9.8) ([2005:716](https://selex.se/eli/sfs/2005/716)).

I lagen ([2014:400](https://selex.se/eli/sfs/2014/400)) om Polismyndighetens elimineringsdatabas finns bestämmelser om elimineringsdatabasen. Lag ([2025:135](https://selex.se/eli/sfs/2025/135)).

### Uppgifter i biometriregistren

#### 2 §

Ett biometriregister får innehålla uppgifter om

1. dna-profiler,

2. fingeravtryck,

3. fotografier,

4. video,

5. röst,

6. handstil, och

7. signalement.

En dna-profil som registreras i biometriregistret över misstänkta eller biometriregistret över dömda får endast ge information om identitet och inte om personliga egenskaper.

Regeringen eller den myndighet som regeringen bestämmer kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela föreskrifter om att biometriregistren får innehålla namn, personnummer och andra liknande uppgifter som behövs för att identifiera en registrerad person samt ärendeuppgifter. Lag ([2025:135](https://selex.se/eli/sfs/2025/135)).

### Biometriregistret över misstänkta

#### 3 §

Biometriregistret över misstänkta får innehålla uppgifter som anges i [2 §](#kap4.2) om en person som är skäligen misstänkt för brott och har varit föremål för en åtgärd enligt [28 kap. 12 a eller 14 § rättegångsbalken](https://selex.se/eli/sfs/1942/740#kap28.12a).

Registret får också innehålla uppgifter om fingeravtryck, fotografier och video som har tagits av en utlänning med stöd av 5 kap. 3 eller [3 a §](#kap4.3a) lagen ([2022:700](https://selex.se/eli/sfs/2022/700)) om särskild kontroll av vissa utlänningar. Lag ([2025:135](https://selex.se/eli/sfs/2025/135)).

### Biometriregistret över dömda

#### 4 §

Biometriregistret över dömda får innehålla uppgifter som anges i [2 §](#kap4.2) om en person som har

1. varit föremål för en åtgärd enligt [28 kap. 12 a eller 14 § rättegångsbalken](https://selex.se/eli/sfs/1942/740#kap28.12a) och som därefter genom en dom som fått laga kraft har dömts för ett brott för vilket fängelse ingår i straffskalan, eller har godkänt ett strafföreläggande avseende ett sådant brott,

2. varit föremål för en åtgärd enligt [8 a §](#kap4.8a) lagen ([1994:451](https://selex.se/eli/sfs/1994/451)) om intensivövervakning med elektronisk kontroll eller 8 kap. [7 a §](#kap8.7a) fängelselagen ([2010:610](https://selex.se/eli/sfs/2010/610)), eller

3. dömts för brott i en annan medlemsstat inom Europeiska unionen och vars fingeravtrycks- eller signalementsuppgifter har överförts hit med stöd av artikel 4.2 i rådets rambeslut 2009/315/RIF av den 26 februari 2009 om organisationen av medlemsstaternas utbyte av uppgifter ur kriminalregistret och uppgifternas innehåll.

Sådana uppgifter som avses i första stycket 3 får dock endast behandlas om motsvarande gärning i Sverige har fängelse i ett år eller mer i straffskalan och den som uppgifterna avser vid tidpunkten för gärningen hade fyllt 15 år. Lag ([2025:135](https://selex.se/eli/sfs/2025/135)).

### Biometriregistret över spår

#### 5 §

Biometriregistret över spår får innehålla uppgifter som anges i [2 §](#kap4.2) och som avser spår som inte kan härledas till en identifierbar person, om uppgifterna kommit fram i en utredning om brott. Sådana uppgifter får dock inte behandlas om det av omständigheterna vid tidpunkten för insamlingen eller senare framgår att spåret härrör från någon annan än den som kan misstänkas för brottet. Lag ([2025:135](https://selex.se/eli/sfs/2025/135)).

#### 6 §

Uppgifter i biometriregistret över spår får jämföras med

1. uppgifter om spår som inte kan härledas till en identifierbar person,

2. uppgifter i biometriregistret över dömda,

3. uppgifter som kan härledas till en person som är skäligen misstänkt för brott, eller

4. uppgifter om fingeravtryck, fotografier och video som tagits med stöd av 5 kap. 3 eller [3 a §](#kap4.3a) lagen ([2022:700](https://selex.se/eli/sfs/2022/700)) om särskild kontroll av vissa utlänningar.

Uppgifter i biometriregistret över spår får jämföras i andra fall om det är nödvändigt för att fullgöra en internationell överenskommelse som Sverige har tillträtt efter riksdagens godkännande eller om det följer av en unionsrättsakt. Lag ([2025:135](https://selex.se/eli/sfs/2025/135)).

#### 7 §

Uppgifter om dna och fingeravtryck som har samlats in från en avliden person vid en rättsmedicinsk undersökning enligt [13 §](#kap4.13) 1 lagen ([1995:832](https://selex.se/eli/sfs/1995/832)) om obduktion eller en annan förrättning där Rättsmedicinalverket har medverkat vid en undersökning av kroppen får jämföras med uppgifter om dna- profiler och fingeravtryck i biometriregistret över spår, om det pågår en förundersökning om brott som kan antas ha orsakat dödsfallet och jämförelsen är nödvändig för att utreda brottet. Lag ([2025:135](https://selex.se/eli/sfs/2025/135)).

### Personuppgifter om andra än skäligen misstänkta

#### 8 §

Personuppgifter som härrör från underlag som avses i [28 kap. 12 b och 14 a §§ rättegångsbalken](https://selex.se/eli/sfs/1942/740#kap28.12b) och som har tagits upp under utredningen av ett brott från någon som inte är skäligen misstänkt för brottet får inte jämföras med uppgifter i biometriregistren eller i övrigt behandlas för något annat ändamål än det som underlaget togs upp för. Lag ([2025:135](https://selex.se/eli/sfs/2025/135)).

### Förstörande av prov för dna-analys

#### 9 §

Ett prov för dna-analys som har tagits med stöd av [28 kap. rättegångsbalken](https://selex.se/eli/sfs/1942/740), lagen ([1964:167](https://selex.se/eli/sfs/1964/167)) med särskilda bestämmelser om unga lagöverträdare, lagen ([1994:451](https://selex.se/eli/sfs/1994/451)) om intensivövervakning med elektronisk kontroll, fängelselagen ([2010:610](https://selex.se/eli/sfs/2010/610)) eller på begäran av en annan stat, ska förstöras senast sex månader efter det att provet togs. Lag ([2025:135](https://selex.se/eli/sfs/2025/135)).

### Längsta tid för behandling

#### 10 §

Uppgifter i biometriregistret över misstänkta får inte behandlas längre än tre månader efter det att uppgifterna om den misstanke som ligger till grund för registreringen har gallrats ur misstankeregistret enligt lagen ([1998:621](https://selex.se/eli/sfs/1998/621)) om misstankeregister. Uppgifter om en registrerad person som har avlidit får dock behandlas som längst tio år efter dödsfallet. Lag ([2025:135](https://selex.se/eli/sfs/2025/135)).

#### 11 §

Uppgifter i biometriregistret över dömda får inte behandlas längre än tre månader efter det att uppgifterna om den dom, det beslut eller det strafföreläggande som ligger till grund för registreringen har gallrats ur belastningsregistret enligt lagen ([1998:620](https://selex.se/eli/sfs/1998/620)) om belastningsregister. Uppgifter om en registrerad person som har avlidit får dock behandlas som längst tio år efter dödsfallet. Lag ([2025:135](https://selex.se/eli/sfs/2025/135)).

#### 12 §

Uppgifter i biometriregistret över spår får inte behandlas längre än trettio år efter registreringen. Uppgifter i registret får dock behandlas sjuttio år efter registreringen om uppgifterna hänför sig till utredningar om brott som anges i [35 kap. 10 § första stycket brottsbalken](https://selex.se/eli/sfs/1962/700#kap35.10). Lag ([2025:165](https://selex.se/eli/sfs/2025/165)).

#### 13 §

Uppgifter som behandlas för att fullgöra ett internationellt åtagande får inte behandlas längre än vad som behövs för det ändamålet. Lag ([2025:135](https://selex.se/eli/sfs/2025/135)).

#### 14 §

Uppgifter om personer som har lämnat fingeravtryck, fotograferats eller videofilmats med stöd av lagen ([2022:700](https://selex.se/eli/sfs/2022/700)) om särskild kontroll av vissa utlänningar får inte behandlas längre än tio år efter det att utvisningsbeslutet verkställdes eller upphörde. Lag ([2025:135](https://selex.se/eli/sfs/2025/135)).

#### 15 §

Bestämmelsen i 2 kap. [17 §](#kap2.17) andra stycket brottsdatalagen ([2018:1177](https://selex.se/eli/sfs/2018/1177)) gäller inte vid tillämpningen av 10-[14 §](#kap4.14)§. Lag ([2025:135](https://selex.se/eli/sfs/2025/135)).

### Direktåtkomst

#### 16 §

Säkerhetspolisen, Ekobrottsmyndigheten, Åklagarmyndigheten, Tullverket, Kustbevakningen, Skatteverket och Kriminalvården får för ett syfte som anges i 1 kap. [2 §](#kap1.2) brottsdatalagen ([2018:1177](https://selex.se/eli/sfs/2018/1177)) medges direktåtkomst till uppgifter i biometriregister. Lag ([2025:135](https://selex.se/eli/sfs/2025/135)).

### Personuppgifter om unga lagöverträdare

#### 17 §

Personuppgifter som har inhämtats med stöd av [36 §](#kap4.36) första stycket och [36 a §](#kap4.36a) lagen ([1964:167](https://selex.se/eli/sfs/1964/167)) med särskilda bestämmelser om unga lagöverträdare får inte behandlas i biometriregister. Lag ([2025:135](https://selex.se/eli/sfs/2025/135)).

### Penningtvättsregister

### Rätten att föra register

#### 18 §

Polismyndigheten får föra penningtvättsregister. Personuppgifter får behandlas i penningtvättsregister om det behövs för att förebygga, förhindra eller upptäcka brottslig verksamhet

1. där penningtvätt är ett led för att dölja vinning av brott eller brottslig verksamhet, eller

2. som innefattar finansiering av terrorism. Lag ([2025:135](https://selex.se/eli/sfs/2025/135)).

#### 19 §

I penningtvättsregister får personuppgifter behandlas som

1. kan antas ha samband med sådan brottslig verksamhet som avses i [18 §](#kap4.18),

2. har rapporterats till Polismyndigheten med stöd av lag eller annan författning, eller

3. har lämnats av en utländsk myndighet som i sin stat ansvarar för arbetet med att förebygga, förhindra eller upptäcka sådan brottslig verksamhet som avses i [18 §](#kap4.18). Lag ([2025:135](https://selex.se/eli/sfs/2025/135)).

### Längsta tid som personuppgifter får behandlas

#### 20 §

Personuppgifter i penningtvättsregister får inte behandlas längre än fem år efter utgången av det kalenderår då den senaste registreringen avseende personens anknytning till brottslig verksamhet gjordes.

Bestämmelsen i 2 kap. [17 §](#kap2.17) andra stycket brottsdatalagen ([2018:1177](https://selex.se/eli/sfs/2018/1177)) gäller inte vid tillämpningen av denna paragraf. Lag ([2025:135](https://selex.se/eli/sfs/2025/135)).

### Det internationella registret

### Rätten att föra register

#### 21 §

Polismyndigheten får föra ett internationellt register. Personuppgifter i det internationella registret får behandlas om det behövs för handläggningen av ärenden som rör internationellt polisiärt samarbete eller internationellt straffrättsligt samarbete.

Uppgifter om dödsfall, olyckshändelser eller andra liknande händelser i utlandet får också behandlas i det internationella registret, om ärendet rör en fråga som ska handläggas av Polismyndigheten. Lag ([2025:135](https://selex.se/eli/sfs/2025/135)).

### Längsta tid som personuppgifter får behandlas

#### 22 §

Personuppgifter i det internationella registret får inte behandlas längre än tre år efter utgången av det kalenderår då ärendet som uppgifterna behandlades i avslutades.

Personuppgifter i registret får dock behandlas i fem år efter registreringen om uppgifterna avser en begäran enligt artikel 12 i Europaparlamentets och rådets direktiv [(EU) 2019/1153](https://eur-lex.europa.eu/legal-content/SV/ALL/?uri=celex%3A31153R2019) av den 20 juni 2019 om fastställande av bestämmelser för att underlätta användning av finansiell information och andra uppgifter för att förebygga, upptäcka, utreda eller lagföra vissa brott och om upphävande av rådets beslut 2000/642/RIF, i den ursprungliga lydelsen.

Bestämmelsen i 2 kap. [17 §](#kap2.17) andra stycket brottsdatalagen ([2018:1177](https://selex.se/eli/sfs/2018/1177)) gäller inte vid tillämpningen av denna paragraf. Lag ([2025:135](https://selex.se/eli/sfs/2025/135)).

### Tillträdesförbudsregistret

### Rätten att föra register

#### 23 §

Polismyndigheten får föra ett register med uppgifter om personer som meddelats tillträdesförbud enligt lagen ([2005:321](https://selex.se/eli/sfs/2005/321)) om tillträdesförbud vid idrottsarrangemang (tillträdesförbudsregistret) i syfte att förebygga, förhindra eller upptäcka överträdelser av tillträdesförbud. Lag ([2025:135](https://selex.se/eli/sfs/2025/135)).

### Innehåll i registret

#### 24 §

Tillträdesförbudsregistret får innehålla följande uppgifter om en person som har meddelats tillträdesförbud:

1. namn,

2. personnummer eller samordningsnummer,

3. folkbokföringsadress och annan stadigvarande adress,

4. alias,

5. fotografi,

6. anknytning till idrott och idrottsorganisation,

7. omfattningen och giltighetstiden av beslut om tillträdesförbud, och

8. överträdelse av gällande tillträdesförbud. Lag ([2025:135](https://selex.se/eli/sfs/2025/135)).

#### 25 §

Polismyndigheten får behandla uppgifter i tillträdesförbudsregistret i syfte att tillhandahålla idrottsorganisationer den information som behövs för att upprätthålla gällande beslut om tillträdesförbud. Lag ([2025:135](https://selex.se/eli/sfs/2025/135)).

### Längsta tid som personuppgifter får behandlas

#### 26 §

Uppgifter i tillträdesförbudsregistret får endast behandlas så länge tillträdesförbudet gäller.

Bestämmelsen i 2 kap. [17 §](#kap2.17) andra stycket brottsdatalagen ([2018:1177](https://selex.se/eli/sfs/2018/1177)) gäller inte vid tillämpningen av denna paragraf. Lag ([2025:135](https://selex.se/eli/sfs/2025/135)).

### Rätten att meddela föreskrifter

#### 27 §

Regeringen eller den myndighet som regeringen bestämmer kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela föreskrifter om

1. omfattningen av direktåtkomst till uppgifter i biometriregister och om behörighet och säkerhet vid sådan åtkomst,

2. tillgången till personuppgifter i penningtvättsregister och det internationella registret, och

3. att personuppgifter i penningtvättsregister, det internationella registret och tillträdesförbudsregistret får behandlas för arkivändamål av allmänt intresse eller vetenskapliga, statistiska eller historiska ändamål under längre tid än vad som anges i 20, 22 och [26 §](#kap4.26)§.

Första stycket 3 gäller också i fråga om uppgifter i biometriregister enligt 10-[14 §](#kap4.14)§, med undantag för dna- profiler. Lag ([2025:135](https://selex.se/eli/sfs/2025/135)).

## 6 kap. Behandling av personuppgifter vid Polismyndigheten för forensiska ändamål

### Ändamål

#### 1 §

Vid Nationellt forensiskt centrum får personuppgifter behandlas om det behövs för att

1. sammanställa det underlag i form av insamlade spår eller annat som krävs för att sådana forensiska åtgärder som anges i 2 ska kunna utföras,

2. utföra forensiska analyser, undersökningar eller jämförelser åt den egna myndigheten eller åt Säkerhetspolisen, Ekobrottsmyndigheten, Åklagarmyndigheten, Tullverket, Kustbevakningen, Skatteverket eller allmän domstol,

3. begära forensiska analyser, undersökningar eller jämförelser av eller utföra sådana åtgärder åt

a) Rättsmedicinalverket,

b) ett utländskt forensiskt laboratorium, eller

c) en utländsk brottsbekämpande myndighet eller en mellanfolklig organisation eller ett EU-organ med brottsbekämpande uppgifter,

4. begära forensiska analyser eller undersökningar av andra svenska expertorgan,

5. ta fram uppslag i syfte att underlätta arbetet med att förhindra eller upptäcka brottslig verksamhet eller utreda och beivra brott, genom att använda resultat från sådana åtgärder som anges i 2 eller i [2 §](#kap6.2) andra stycket,

6. utföra jämförelser enligt 6 a kap., eller

7. använda en dna-baserad släktforskningsdatabas för att utföra jämförelser enligt 6 b kap.

Personuppgifter får också behandlas vid Nationellt forensiskt centrum om det behövs för

1. forskning och statistik, eller

2. kvaliteten i den forensiska verksamheten. Lag ([2025:135](https://selex.se/eli/sfs/2025/135)).

#### 2 §

Vid en annan enhet inom Polismyndigheten än Nationellt forensiskt centrum får personuppgifter behandlas om enheten behöver det för att sammanställa det underlag i form av insamlade spår eller annat som krävs för att sådana forensiska åtgärder som anges i [1 §](#kap6.1) första stycket 2 ska kunna utföras av centrumet.

Personuppgifter får även behandlas vid en sådan annan enhet om enheten behöver det för att utföra forensiska analyser, undersökningar eller jämförelser.

#### 3 §

Personuppgifter som behandlas enligt [1 §](#kap6.1) första stycket 2 eller 5 eller andra stycket 2 eller [2 §](#kap6.2) andra stycket får även behandlas för nya ändamål inom tillämpningsområdet för brottsdatalagen ([2018:1177](https://selex.se/eli/sfs/2018/1177)).

I ett enskilt fall får personuppgifter som behandlas enligt 1 eller [2 §](#kap6.2) även behandlas för nya ändamål med stöd av 2 kap. 4 och [22 §](#kap6.22)§ brottsdatalagen.

### Känsliga personuppgifter

#### 4 §

Biometriska och genetiska uppgifter får behandlas enligt [1 §](#kap6.1) om det är absolut nödvändigt för ändamålet med behandlingen.

#### 5 §

Sökförbudet i 2 kap. [14 §](#kap2.14) brottsdatalagen ([2018:1177](https://selex.se/eli/sfs/2018/1177)) hindrar inte sökningar i personuppgifter som behandlas i biometriregister, i syfte att få fram ett urval av personer grundat på uppgifter som rör hälsa eller biometriska eller genetiska uppgifter. Lag ([2025:135](https://selex.se/eli/sfs/2025/135)).

### Längsta tid som personuppgifter får behandlas

#### 6 §

Nationellt forensiskt centrum får inte behandla personuppgifter för det ändamål som anges i [1 §](#kap6.1) första stycket 5 längre än fem år efter utgången av det kalenderår då ärendet där uppgifterna förekommer registrerades.

### Utlämnande av personuppgifter

#### 7 §

Säkerhetspolisen, Ekobrottsmyndigheten, Åklagarmyndigheten, Tullverket, Kustbevakningen och Skatteverket har, trots sekretess enligt 21 kap. [3 §](#kap21.3) första stycket och [35 kap. 1 § offentlighets- och sekretesslagen](https://selex.se/eli/sfs/2009/400#kap35.1) ([2009:400](https://selex.se/eli/sfs/2009/400)), rätt att ta del av personuppgifter som behandlas enligt [1 §](#kap6.1) första stycket 5, om den mottagande myndigheten behöver uppgifterna för ett syfte som anges i 1 kap. [2 §](#kap1.2) brottsdatalagen ([2018:1177](https://selex.se/eli/sfs/2018/1177)).

Första stycket gäller inte uppgifter som behandlas i särskilda register enligt 5 kap.

#### 8 §

Personuppgifter får lämnas ut elektroniskt på annat sätt än genom direktåtkomst om det inte är olämpligt.

### Rätt att meddela föreskrifter

#### 9 §

Regeringen kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela föreskrifter om begränsning av möjligheten att lämna ut personuppgifter elektroniskt enligt [8 §](#kap6.8).

#### 10 §

Regeringen eller den myndighet som regeringen bestämmer kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela föreskrifter om begränsning av behandlingen av personuppgifter enligt detta kapitel vid digital arkivering.

## 6 a kap. Behandling av uppgifter i vissa register som inte förs med stöd av denna lag

#### 1 §

Nationellt forensiskt centrum får, efter ett beslut av åklagare, använda automatiserad ansikts- och fingeravtrycksjämförelse för att jämföra ansiktsbilder och fingeravtryck med uppgifter om fingeravtryck och ansiktsbilder som finns i de register över fingeravtryck och fotografier som förs med stöd av [15 §](#kap6.15) utlänningsdatalagen ([2016:27](https://selex.se/eli/sfs/2016/27)).

En jämförelse får endast göras med uppgifter som finns i registren om personer som har fyllt 15 år. Lag ([2025:135](https://selex.se/eli/sfs/2025/135)).

#### 2 §

En jämförelse får göras vid en förundersökning om

1. ett brott för vilket det inte är föreskrivet lindrigare straff än fängelse i två år,

2. sabotage enligt [13 kap. 4 § brottsbalken](https://selex.se/eli/sfs/1962/700#kap13.4),

3. mordbrand, allmänfarlig ödeläggelse, kapning, sjö- eller luftfartssabotage eller flygplatssabotage enligt [13 kap. 1 §, 3 § första eller andra stycket, 5 a § eller 5 b § brottsbalken](https://selex.se/eli/sfs/1962/700#kap13.1), om brottet innefattar sabotage enligt [4 §](#kap6.4) samma kapitel,

4. olovlig kårverksamhet eller brott mot medborgerlig frihet enligt [18 kap. 4 eller 5 § brottsbalken](https://selex.se/eli/sfs/1962/700#kap18.4),

5. spioneri, utlandsspioneri, obehörig befattning med hemlig uppgift, grov obehörig befattning med hemlig uppgift eller olovlig underrättelseverksamhet mot Sverige, mot främmande makt eller mot person enligt [19 kap. 5, 6 a, 7, 8, 10, 10 a eller 10 b § brottsbalken](https://selex.se/eli/sfs/1962/700#kap19.5),

6. företagsspioneri enligt [26 §](#kap6.26) lagen ([2018:558](https://selex.se/eli/sfs/2018/558)) om företagshemligheter, om det finns anledning att anta att gärningen har begåtts på uppdrag av eller har understötts av en främmande makt eller av någon som har agerat för en främmande makts räkning,

7. deltagande i en terroristorganisation, samröre med en terroristorganisation, finansiering av terrorism eller särskilt allvarlig brottslighet, offentlig uppmaning till terrorism eller särskilt allvarlig brottslighet, rekrytering till terrorism eller särskilt allvarlig brottslighet, utbildning för terrorism eller särskilt allvarlig brottslighet eller resa för terrorism eller särskilt allvarlig brottslighet enligt 4 a, 5, 6, 7, 8, 9 eller [10 §](#kap6.10) terroristbrottslagen ([2022:666](https://selex.se/eli/sfs/2022/666)),

8. försök, förberedelse eller stämpling till ett brott som avses i 1-7, om en sådan gärning är belagd med straff, eller

9. ett annat brott om det kan antas att brottets straffvärde överstiger fängelse i två år. Lag ([2025:135](https://selex.se/eli/sfs/2025/135)).

#### 3 §

En jämförelse får även göras vid en förundersökning om ett sådant brott som kan ligga till grund för en sökning i EU:s gemensamma databas för identitetsuppgifter (CIR)

1. enligt artikel 22 i Europaparlamentets och rådets förordning [(EU) 2019/817](https://eur-lex.europa.eu/legal-content/SV/ALL/?uri=celex%3A32019R0817) av den 20 maj 2019 om inrättande av en ram för interoperabilitet mellan EU-informationssystem på området gränser och viseringar, och om ändring av Europaparlamentets och rådets förordningar (EG) nr 767/2008, [(EU) 2016/399](https://eur-lex.europa.eu/legal-content/SV/ALL/?uri=celex%3A32016R0399), [(EU) 2017/2226](https://eur-lex.europa.eu/legal-content/SV/ALL/?uri=celex%3A32226R2017), [(EU) 2018/1240](https://eur-lex.europa.eu/legal-content/SV/ALL/?uri=celex%3A31240R2018), [(EU) 2018/1726](https://eur-lex.europa.eu/legal-content/SV/ALL/?uri=celex%3A31726R2018) och [(EU) 2018/1861](https://eur-lex.europa.eu/legal-content/SV/ALL/?uri=celex%3A31861R2018) samt rådets beslut 2[004/512/EG](https://eur-lex.europa.eu/legal-content/SV/ALL/?uri=celex%3A3004L0512) och 2008/633/RIF, eller

2. enligt artikel 22 i Europaparlamentets och rådets förordning [(EU) 2019/818](https://eur-lex.europa.eu/legal-content/SV/ALL/?uri=celex%3A32019R0818) av den 20 maj 2019 om inrättande av en ram för interoperabilitet mellan EU-informationssystem på området polissamarbete och straffrättsligt samarbete, asyl och migration och om ändring av förordningarna [(EU) 2018/1726](https://eur-lex.europa.eu/legal-content/SV/ALL/?uri=celex%3A31726R2018), [(EU) 2018/1862](https://eur-lex.europa.eu/legal-content/SV/ALL/?uri=celex%3A31862R2018) och [(EU) 2019/816](https://eur-lex.europa.eu/legal-content/SV/ALL/?uri=celex%3A32019R0816). Lag ([2025:135](https://selex.se/eli/sfs/2025/135)).

#### 4 §

En jämförelse får göras endast om

1. det finns särskild anledning att anta att det är gärningsmannen som har avsatt fingeravtrycken eller förekommer på ansiktsbilden, och

2. åtgärden är av synnerlig vikt för utredningen. Lag ([2025:135](https://selex.se/eli/sfs/2025/135)).

#### 5 §

Sökförbudet i 2 kap. [14 §](#kap2.14) brottsdatalagen ([2018:1177](https://selex.se/eli/sfs/2018/1177)) hindrar inte sökningar enligt detta kapitel i syfte att få fram ett urval av personer grundat på biometriska uppgifter. Lag ([2025:135](https://selex.se/eli/sfs/2025/135)).

## 6 b kap. Behandling av uppgifter i dna-baserade släktforskningsdatabaser

#### 1 §

Nationellt forensiskt centrum får efter ett beslut av åklagare använda en dna-baserad släktforskningsdatabas för att jämföra uppgifter om dna från spår med uppgifter i databasen. Lag ([2025:135](https://selex.se/eli/sfs/2025/135)).

#### 2 §

Ett beslut om att använda en dna-baserad släktforskningsdatabas får fattas vid en förundersökning om mord enligt [3 kap. 1 § brottsbalken](https://selex.se/eli/sfs/1962/700#kap3.1) samt grov våldtäkt eller grov våldtäkt mot barn enligt [6 kap. 1 § tredje stycket eller 4 § tredje stycket brottsbalken](https://selex.se/eli/sfs/1962/700#kap6.1), om

1. det finns särskild anledning att anta att dna-spåret kommer från gärningsmannen, och

2. åtgärden är av synnerlig vikt för utredningen och det är uppenbart att syftet med den inte kan uppnås med mindre ingripande åtgärder. Lag ([2025:135](https://selex.se/eli/sfs/2025/135)).

#### 3 §

För att en dna-baserad släktforskningsdatabas ska få användas ska Polismyndigheten säkerställa att

1. den som tillhandahåller släktforskningsdatabasen inte behandlar uppgifterna för andra ändamål än att utföra en sådan jämförelse som avses i [1 §](#kap6.1) åt Polismyndigheten,

2. jämförelsen endast omfattar uppgifter om dna från personer som har medgett att deras uppgifter behandlas för att utreda brott, och

3. den som tillhandahåller släktforskningsdatabasen raderar uppgifterna när Polismyndigheten begär det. Lag ([2025:135](https://selex.se/eli/sfs/2025/135)).

#### 4 §

Sökförbudet i 2 kap. [14 §](#kap2.14) brottsdatalagen ([2018:1177](https://selex.se/eli/sfs/2018/1177)) hindrar inte sökningar enligt detta kapitel i syfte att få fram ett urval av personer grundat på genetiska eller biometriska uppgifter. Lag ([2025:135](https://selex.se/eli/sfs/2025/135)).

## 7 kap. Övriga bestämmelser

### Administrativa sanktionsavgifter

#### 1 §

En sanktionsavgift får tas ut av den personuppgiftsansvarige vid överträdelse av bestämmelserna i

1. 2 kap. [1 §](#kap2.1) om rättsliga grunder för behandling av personuppgifter,

2. 3 kap. 3 och [4 §](#kap7.4)§ om särskilda upplysningar, eller

3. någon av 4 kap. 2-4, 5 a eller 7-[11 §](#kap7.11)§, 5 kap. 10-15, 20, 22 eller [26 §](#kap7.26) eller 6 kap. [6 §](#kap6.6) om längsta tid som personuppgifter får behandlas.

Sanktionsavgiften ska bestämmas till högst 10 000 000 kronor. Lag ([2025:135](https://selex.se/eli/sfs/2025/135)).

### Skadestånd

#### 2 §

Bestämmelsen om skadestånd i 7 kap. [1 §](#kap7.1) brottsdatalagen ([2018:1177](https://selex.se/eli/sfs/2018/1177)) ska tillämpas vid behandling av personuppgifter i strid med denna lag eller föreskrifter som har meddelats i anslutning till den.

### Överklagande

#### 3 §

Bestämmelser om överklagande finns i 7 kap. brottsdatalagen ([2018:1177](https://selex.se/eli/sfs/2018/1177)).