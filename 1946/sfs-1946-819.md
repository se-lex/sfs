---
beteckning: 1946:819
rubrik: Lag om upptagande av ed för rättighets tillvaratagande i utlandet
departement: Justitiedepartementet
utfardad_datum: 1946-12-20
publicerad_datum: 2022-09-08
forarbeten: "Rskr 1946:327"
pdf_url: https://svenskforfattningssamling.se/sites/default/files/sfs/1946-12/SFS1946-819.pdf
andringsforfattningar:
  - beteckning: "1988:918"
    rubrik: "Förordning (1988:918) om ikraftträdande av lagen (1988:259) om ändring i lagen (1946:819) om upptagande av ed för rättighets tillvaratagande i utlandet"
    ikraft_datum: 1988-09-01
    anteckningar: "ikrafttr. av 1988:259"
  - beteckning: "1988:259"
    rubrik: "Lag (1988:259) om ändring i lagen (1946:819) om upptagande av ed för rättighets tillvaratagande i utlandet"
    ikraft_datum: 1988-09-01
    anteckningar: ändr. 1 §
  - beteckning: "1991:1554"
    rubrik: "Lag (1991:1554) om ändring i lagen (1946:819) om upptagande av ed för rättighets tillvaratagande i utlandet"
    ikraft_datum: 1992-01-01
    anteckningar: ändr. 2 §
  - beteckning: "1994:1590"
    rubrik: "Lag (1994:1590) om ändring i lagen (1946:819) om upptagande av ed för rättighets tillvaratagande i utlandet"
    ikraft_datum: 1995-01-01
    anteckningar: ändr. 1 §
  - beteckning: "2001:58"
    rubrik: "Lag (2001:58) om ändring i lagen (1946:819) om upptagande av ed för rättighets tillvaratagande i utlandet"
    ikraft_datum: 2002-06-01
    anteckningar: ändr. 1 §
  - beteckning: "2002:144"
    anteckningar: "ikrafttr. av 2001:58"
---

# Lag (1946:819) om upptagande av ed för rättighets tillvaratagande i utlandet

## 1 §

Behöver någon få en uppgift bekräftad med ed, antingen av honom själv eller av någon annan, för att i utlandet ta till vara sin rätt till arv, försäkring, pension, skadestånd, underhållsbidrag eller någon annan rättighet som tillkommer honom, får sådan ed tas upp av tingsrätt.

Vad som sägs i första stycket gäller också den som för att få idka näring inom Europeiska ekonomiska samarbetsområdet eller i Schweiz behöver bekräfta med ed att han inte varit försatt i konkurs. Lag ([2001:58](https://selex.se/eli/sfs/2001/58)).

## 2 §

Ed får inte avläggas av den som är under femton år, eller av den som på grund av en psykisk störning befinns sakna erforderlig insikt om edens  betydelse. Lag ([1991:1554](https://selex.se/eli/sfs/1991/1554)).

## 3 §

I fråga om upptagande av ed skall gälla vad svensk lag därom föreskriver.

Framställes begäran att vid edens avläggande skola användas andra ordalag än i svensk lag äro stadgade, eller att eljest vid edens upptagande skall förfaras annorledes än svensk lag föreskriver, eller att expedition i ärendet skall utfärdas i annan form än som är föreskriven eller vanlig här i riket, pröve rätten huruvida det må ske.