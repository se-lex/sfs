---
beteckning: 2002:546
rubrik: Lag om behandling av personuppgifter i den arbetsmarknadspolitiska verksamheten
departement: Arbetsmarknadsdepartementet
utfardad_datum: 2002-05-30
ikraft_datum: 2003-01-01
publicerad_datum: 2025-06-17
forarbeten: "Prop. 2001/02:144, bet. 2001/02:AU8, rskr. 2001/02:244"
pdf_url: https://rkrattsdb.gov.se/SFSdoc/02/020546.pdf
---

# Lag om behandling av personuppgifter i den arbetsmarknadspolitiska verksamheten

## Lagens tillämpningsområde

### 1 §

Denna lag tillämpas vid behandling av personuppgifter i Arbetsförmedlingens arbetsmarknadspolitiska verksamhet.

Lagen ska inte tillämpas i den del av den arbetsmarknadspolitiska verksamheten som även utgör hälso- och sjukvårdsverksamhet enligt hälso- och sjukvårdslagen ([2017:30](https://selex.se/eli/sfs/2017/30)). I den delen av verksamheten tillämpas i stället patientdatalagen ([2008:355](https://selex.se/eli/sfs/2008/355)).

Lagen tillämpas endast på helt eller delvis automatiserad behandling av personuppgifter och annan behandling av personuppgifter som ingår eller kommer att ingå i ett register. Lag ([2018:259](https://selex.se/eli/sfs/2018/259)).

## Förhållandet till annan reglering

### /679 av den 27 april 2016 om skydd för fysiska personer med avseende på behandling av personuppgifter och om det fria flödet av sådana uppgifter och om upphävande av direktiv 95/ 2 §

Denna lag kompletterar Europaparlamentets och rådets förordning (EU) 201646/EG (allmän dataskyddsförordning), här benämnd EU:s dataskyddsförordning.

Vid behandling av personuppgifter enligt denna lag gäller lagen ([2018:218](https://selex.se/eli/sfs/2018/218)) med kompletterande bestämmelser till EU:s dataskyddsförordning och föreskrifter som har meddelats i anslutning till den lagen, om inte annat följer av denna lag eller föreskrifter som har meddelats i anslutning till lagen. Lag ([2018:259](https://selex.se/eli/sfs/2018/259)).

## Rätten att göra invändningar

### 2 a §

Artikel 21.1 i EU:s dataskyddsförordning om rätten att göra invändningar gäller inte vid sådan behandling som är tillåten enligt denna lag eller föreskrifter som har meddelats i anslutning till lagen.

Regeringen eller den myndighet som regeringen bestämmer kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela föreskrifter om undantag från första stycket. Lag ([2018:259](https://selex.se/eli/sfs/2018/259)).

## Personuppgiftsansvar

### 3 §

Arbetsförmedlingen är personuppgiftsansvarig för den behandling av personuppgifter som Arbetsförmedlingen utför. Lag ([2007:410](https://selex.se/eli/sfs/2007/410)).

Ändamål m.m.

### 4 §

Arbetsförmedlingen får behandla personuppgifter inom den arbetsmarknadspolitiska verksamheten bara om det är nödvändigt för

1. handläggning av ärenden,

2. publicering av platsinformation, information om leverantörer som utför arbetsmarknadspolitiska insatser på uppdrag av Arbetsförmedlingen och ansökningar om anställning,

3. planering, metodutveckling, tillsyn, uppföljning, resultatredovisning och utvärdering av verksamheten,

4. kontroll av ekonomiskt stöd till arbetsgivare och enskilda som tar del av insatser inom den arbetsmarknadspolitiska verksamheten,

5. framställning av avidentifierad statistik, och

6. samarbete på det arbetsmarknadspolitiska området inom Europeiska unionen och Europeiska ekonomiska samarbetsområdet samt enligt överenskommelsen den 6 mars 1982 om en gemensam nordisk arbetsmarknad. Lag ([2022:1240](https://selex.se/eli/sfs/2022/1240)).

### 5 a §

Personuppgifter som behandlas enligt [4 §](#4) får behandlas även för andra ändamål, under förutsättning att uppgifterna inte behandlas på ett sätt som är oförenligt med det ändamål för vilket uppgifterna samlades in. Lag ([2018:259](https://selex.se/eli/sfs/2018/259)).

### 6 §

Regeringen, eller den myndighet regeringen bestämmer, meddelar föreskrifter om begränsningar av ändamålen i [4 §](#4) samt om begränsningar av vilka personuppgifter som får behandlas för ett visst ändamål.

## Arbetsmarknadspolitisk databas

### 7 §

I den arbetsmarknadspolitiska verksamheten får det finnas en samling personuppgifter som med hjälp av automatiserad behandling används gemensamt i verksamheten för de ändamål som anges i 4-[6 §](#6)§ (arbetsmarknadspolitisk databas).

Behandling av känsliga personuppgifter m.m.

### 8 §

Arbetsförmedlingen får utanför en databas behandla personuppgifter om lagöverträdelser som innefattar brott, domar i brottmål, straffprocessuella tvångsmedel eller administrativa frihetsberövanden endast om uppgifterna har lämnats i ett ärende eller är nödvändiga för handläggningen av det. Lag ([2018:259](https://selex.se/eli/sfs/2018/259)).

### 9 §

Personuppgifter som avses i artikel 9.1 i EU:s dataskyddsförordning (känsliga personuppgifter) får behandlas i en databas endast om de har lämnats i ett ärende. Känsliga personuppgifter som avslöjar etniskt ursprung eller rör hälsa får dessutom behandlas i en databas om de är nödvändiga för handläggningen av ett ärende.

Personuppgifter om sociala förhållanden och omdömen, slutsatser eller andra värderande upplysningar om en enskild får behandlas i en databas endast om de har lämnats i ett ärende eller är nödvändiga för handläggningen av det. Detsamma gäller personuppgifter om lagöverträdelser som innefattar brott, domar i brottmål, straffprocessuella tvångsmedel eller administrativa frihetsberövanden. Lag ([2018:259](https://selex.se/eli/sfs/2018/259)).

### 10 §

Uppgifter om att den enskilde har vårdats med stöd av socialtjänstlagen ([2025:400](https://selex.se/eli/sfs/2025/400)) eller varit föremål för åtgärd enligt utlänningslagen ([2005:716](https://selex.se/eli/sfs/2005/716)) får behandlas i en databas endast om de har lämnats i ett ärende. Lag ([2025:425](https://selex.se/eli/sfs/2025/425)).

## Åtkomst till personuppgifter inom Arbetsförmedlingen

### 11 §

Åtkomst till personuppgifter ska vara förbehållen de personalkategorier inom Arbetsförmedlingen som på grund av sina arbetsuppgifter behöver ha tillgång till uppgifterna.

Regeringen eller den myndighet som regeringen bestämmer meddelar föreskrifter om åtkomst enligt första stycket. Lag ([2010:2029](https://selex.se/eli/sfs/2010/2029)).

## Direktåtkomst och utlämnande av personuppgifter

### 12 §

Försäkringskassan, Centrala studiestödsnämnden, Inspektionen för arbetslöshetsförsäkringen, arbetslöshetskassorna, Kronofogdemyndigheten, en socialnämnd och Migrationsverket får ha direktåtkomst till personuppgifter som behandlas i en arbetsmarknadspolitisk databas om det behövs för de ändamål som avses i [5 §](#5). En socialnämnd får ha direktåtkomst först sedan Arbetsförmedlingen har försäkrat sig om att handläggare hos socialnämnden bara kan ta del av uppgifter om personer som är aktuella i ärenden hos nämnden.

En enskild får i en arbetsmarknadspolitisk databas ha direktåtkomst till uppgifter om sig själv samt till sådana uppgifter som får behandlas enligt [4 §](#4) 2 och som avser arbetsgivare och leverantörer som utför arbetsmarknadspolitiska insatser på uppdrag av Arbetsförmedlingen.

En arbetsgivare får i en arbetsmarknadspolitisk databas ha direktåtkomst till sådana uppgifter om en arbetssökande som får behandlas enligt [4 §](#4) 2.

Regeringen eller den myndighet som regeringen bestämmer kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela föreskrifter om vilka personuppgifter som får omfattas av direktåtkomst enligt första-tredje styckena. Lag ([2022:1240](https://selex.se/eli/sfs/2022/1240)).

### 13 §

Uppgifter i databasen får lämnas ut till en enskild på medium för automatiserad behandling endast om regeringen har meddelat föreskrifter om det.

Regeringen, eller den myndighet som regeringen bestämmer, meddelar föreskrifter om vilka personuppgifter som får lämnas ut på medium för automatiserad behandling till myndigheter och enskilda.

## Sökbegrepp

### 14 §

Det är förbjudet att använda sökbegrepp som avslöjar känsliga personuppgifter och sådana personuppgifter som avses i [9 §](#9) andra stycket eller [10 §](#10).

Med undantag från förbudet i första stycket får dock kod för hälsotillstånd eller för sådan funktionsnedsättning som medför nedsatt arbetsförmåga användas som sökbegrepp för planering av insatser och förmedling av arbete.

Kod för hälsotillstånd eller för sådan funktionsnedsättning som medför nedsatt arbetsförmåga, kod för arbetsmarknadspolitiskt program eller insats samt kod för sökandekategori eller anvisningsgrund får även användas som sökbegrepp för tillsyn, uppföljning, utvärdering och framställning av avidentifierad statistik.

Regeringen eller den myndighet som regeringen bestämmer kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela föreskrifter om begränsningar i övrigt av de sökbegrepp som får användas. Lag ([2018:259](https://selex.se/eli/sfs/2018/259)).

## Gallring

### 16 §

Uppgifter om arbetssökande i en arbetsmarknadspolitisk databas ska gallras senast tre år efter utgången av det år då behandlingen av uppgifterna har avslutats i ett ärende hos Arbetsförmedlingen.

Uppgifter som har avskilts för statistikändamål ska gallras när uppgifterna inte längre är nödvändiga för detta ändamål.

Regeringen eller den myndighet som regeringen bestämmer får meddela föreskrifter om att personuppgifter, trots det som sägs om gallring i första och andra styckena, får bevaras för arkivändamål av allmänt intresse och vetenskapliga eller historiska forskningsändamål. Lag ([2022:1240](https://selex.se/eli/sfs/2022/1240)).

## Ytterligare föreskrifter

### 17 §

Regeringen meddelar ytterligare föreskrifter om vilka personuppgifter som får behandlas i en arbetsmarknadspolitisk databas.

Regeringen, eller den myndighet regeringen bestämmer, meddelar föreskrifter om begränsningar av de personuppgifter som får behandlas i en arbetsmarknadspolitisk databas.