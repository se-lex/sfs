---
beteckning: 1964:530
rubrik: Cirkulär till samtliga statsmyndigheter angående åtgärder vid inträffade skadefall
departement: Justitiedepartementet
utfardad_datum: 1964-06-29
publicerad_datum: 2011-06-30
pdf_url: https://svenskforfattningssamling.se/sites/default/files/sfs/1964-06/SFS1964-530.pdf
andringsforfattningar:
  - beteckning: "2011:855"
    rubrik: "Förordning (2011:855) om upphävande av cirkuläret (1964:530) till samtliga statsmyndigheter angående åtgärder vid inträffade skadefall"
    anteckningar: upph.
---

# Cirkulär (1964:530) till samtliga statsmyndigheter angående åtgärder vid inträffade skadefall

Kungl. Maj:t har, i enlighet med riksdagens skrivelse den 28 maj 1963 nr 274 i anledning av riksdagens år 1962 församlade revisorers berättelse angående verkställd granskning av statsverket m.m., funnit gott förordna som följer.

Har olycksfall med person- eller egendomskada som följd inträffat i statlig verksamhet, skall den myndighet, inom vars verksamhetsområde händelsen inträffat, snarast söka i detalj klarlägga händelseför loppet. Därvid skola vittnen och, där så kan ske, den skadelidande höras. Föremål som kan tjäna till bevis i saken skall undersökas och tillvaratagas. Om anledning förekommer att anmäla händelsen till polismyndighet, skall dylik anmälan skyndsamt göras och tillgängligt utredningsmaterial ställas till polismyndighetens förfogande. Olycksfallet skall omedelbart rapporteras till den myndighet som i första hand har att taga ställning till ansvars- och skadeståndsfrågor eller som svarar för skydds- och säkerhetsfrågor.

Hänvändelse med förfrågan om lämpligt förfarande kan göras till justitiekanslerämbetet, som därvid tillhandagår med råd och anvisningar.