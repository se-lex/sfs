---
beteckning: 1964:69
rubrik: Generalpoststyrelsens Kungörelse angående förlängning av försändelsers liggetid på adresspostanstalt
departement: Kommunikationsdepartementet
utfardad_datum: 1964-03-31
pdf_url: https://svenskforfattningssamling.se/sites/default/files/sfs/1964-03/SFS1964-69.pdf
andringsforfattningar:
  - beteckning: "1997:97"
    anteckningar: upph.
---

# Generalpoststyrelsens Kungörelse (1964:69) angående förlängning av försändelsers liggetid på adresspostanstalt

Generalpoststyrelsen har med ändring i viss mån av bestämmelserna i Allmän poststadga § 98 beslutat att den tid, under vilken försändelse får kvarligga på adresspostanstalt och hos postombud, fr.o.m. den 1 maj 1964 skall utsträckas till en månad från ankomstdagen. Vid beräkning av liggetidens längd skall lagen om beräkning av lagstadgad tid äga tillämpning. Den utsträckta liggetiden skall gälla beträffande alla slag av försändelser med undantag av försändelser belagda med postförskott och delgivningsförsändelser. För postförskottsförsändelser och delgivningsförsändelser gäller en oförändrad liggetid av 15 resp. 4 dagar, ankomstdagen oräknad.

Den utsträckta liggetiden skall tillämpas på försändelser, som ankommer till adresspostanstalt eller postombud den 1 maj 1964 eller senare.

Förestående innebär ingen ändring i fråga om den i Allmän poststadga angivna möjligheten för avsändare att begära förkortad liggetid för försändelse.