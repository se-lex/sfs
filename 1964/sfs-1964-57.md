---
beteckning: 1964:57
rubrik: Kungörelse om tillämpning av en av internationella arbetskonferensen antagen konvention angående utlänningars likställande med ett lands egna medborgare i fråga om social trygghet
departement: Socialdepartementet
utfardad_datum: 1964-03-13
publicerad_datum: 2008-10-08
forarbeten: "Jfr prop. 1963:29; 2LU 1963:9; Rskr 1963:89"
pdf_url: https://svenskforfattningssamling.se/sites/default/files/sfs/1964-03/SFS1964-57.pdf
andringsforfattningar:
  - beteckning: "1989:224"
    rubrik: "Förordning (1989:224) om upphävande av vissa författningar om främmande staters anslutning till en av internationella arbetskonferensen antagen konvention (nr 118) angående utlänningars likställande med ett lands egna medborgare i fråga om social trygghet"
    ikraft_datum: 1989-07-01
    anteckningar: upph.
---

# Kungörelse (1964:57) om tillämpning av en av internationella arbetskonferensen antagen konvention angående utlänningars likställande med ett lands egna medborgare i fråga om social trygghet

Den 25 april 1963 registrerades Sveriges ratifikation av Internationella arbetskonferensens den 28 juni 1962 antagna konvention (nr 118) angående utlänningars likställande med ett lands egna medborgare i fråga om social trygghet - i svensk text av den lydelse härvid fogad bilaga /n1/ utvisar - varvid i ratifikationshandlingen angavs, att Sverige godtager de ur konventionen härrörande förpliktelserna beträffande följande i artikel 2 uppräknade grenar av social trygghet, nämligen a) hälso- och sjukvård, b) kontantförmåner vid sjukdom, c) förmåner vid havandeskap och barnsbörd, g) förmåner vid yrkesskada samt h) förmåner vid arbetslöshet.

Kungl. Maj:t finner gott giva vederbörande tillkänna, att konventionen, i de delar Sverige godtagit de därur härrörande förpliktelserna, skall lända till efterrättelse från och med den 25 april 1964 i förhållande till Jordanien, från och med den 28 augusti 1964 i förhållande till Norge, från och med den 4 november 1964 i förhållande till Guatemala samt från och med den 18 november 1964 i förhållande till Syrien.