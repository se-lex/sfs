---
beteckning: 1964:167
rubrik: Lag med särskilda bestämmelser om unga lagöverträdare
departement: Justitiedepartementet
utfardad_datum: 1964-03-20
publicerad_datum: 2025-05-26
forarbeten: "Prop. 1964:10; 1LU 1964:3; Rskr 1964:79"
pdf_url: https://svenskforfattningssamling.se/sites/default/files/sfs/1964-03/SFS1964-167.pdf
andringsforfattningar:
  - beteckning: "1983:378"
    rubrik: "Lag (1983:378) om ändring i lagen (1964:167) med särskilda bestämmelser om unga lagöverträdare"
    ikraft_datum: 1983-07-01
    anteckningar: ändr. 10 §
  - beteckning: "1983:921"
    rubrik: "Lag (1983:921) om ändring i lagen (1964:167) med särskilda bestämmelser om unga lagöverträdare"
    ikraft_datum: 1984-01-01
    anteckningar: ändr. 11 §
  - beteckning: "1984:954"
    rubrik: "Lag (1984:954) om ändring i lagen (1964:167) med särskilda bestämmelser om unga lagöverträdare"
    ikraft_datum: 1985-01-01
    anteckningar: "nuvarande 13, 14 §§ betecknas 19 §; ändr. nya 19 §; nya 13-18 §§"
  - beteckning: "1985:14"
    rubrik: "Lag (1985:14) om ändring i lagen (1964:167) med särskilda bestämmelser om unga lagöverträdare"
    ikraft_datum: 1985-04-01
    anteckningar: "ändr. 1, 4, 5 §§; ny 5 a §"
  - beteckning: "1985:398"
    rubrik: "Lag (1985:398) om ändring i lagen (1964:167) med särskilda bestämmelser om unga lagöverträdare"
    ikraft_datum: 1985-07-01
    anteckningar: "ändr.1, 9 §§"
  - beteckning: "1988:822"
    rubrik: "Lag (1988:822) om ändring i lagen (1964:167) med särskilda bestämmelser om unga lagöverträdare"
    ikraft_datum: 1988-07-01
    anteckningar: "ändr. 1, 3, 5, 12 §§; nya 6 a, 6 b, 6 c §§"
  - beteckning: "1990:61"
    rubrik: "Lag (1990:61) om ändring i lagen (1964:167) med särskilda bestämmelser om unga lagöverträdare"
    ikraft_datum: 1990-07-01
    anteckningar: "ändr. 1, 6 §§"
  - beteckning: "1991:141"
    rubrik: "Lag (1991:141) om ändring i lagen (1964:167) med särskilda bestämmelser om unga lagöverträdare"
    ikraft_datum: 1991-04-30
    anteckningar: ny 6 d §
  - beteckning: "1991:2043"
    rubrik: "Lag (1991:2043) om ändring i lagen (1964:167) med särskilda bestämmelser om ungalagöverträdare"
    ikraft_datum: 1992-07-01
    anteckningar: "ändr. 9, 12 §§"
  - beteckning: "1994:1760"
    rubrik: "Lag (1994:1760) om ändring i lagen (1964:167) med särskilda bestämmelser om unga lagöverträdare"
    ikraft_datum: 1995-03-01
    anteckningar: "upph. 2 §; nuvarande 1 § betecknas 16, 17 §§, nuvarande 3 § betecknas 11, 12 §§, nuvarande 4 § betecknas 18, 21 §§, nuvarande 9 § betecknas 26, 28 §§, nuvarande 5, 5 a, 6, 6 a, 6 b, 6 c, 6 d, 7, 8, 10, 11, 12, 13, 14, 15, 16, 17, 18, 19 §§ betecknas 22, 8, 9, 15, 13, 5, 14, 23, 27, 25, 24, 29, 31, 32, 33, 34, 35, 36, 37 §§; nya 1, 2, 3, 4, 6, 7, 10, 19, 20, 30 §§, rubr. närmast före 1, 2, 10, 13, 14, 15, 16, 23, 24, 25, 31 §§"
  - beteckning: "1998:25"
    rubrik: "Lag (1998:25) om ändring i lagen (1964:167) med särskilda bestämmelser om unga lagöverträdare"
    ikraft_datum: 1998-04-01
    anteckningar: "ändr. 14, 34 §§"
  - beteckning: "1998:608"
    rubrik: "Lag (1998:608) om ändring i lagen (1964:167) med särskilda bestämmelser om unga lagöverträdare"
    ikraft_datum: 1999-01-01
    anteckningar: "ändr. 4, 11 §§"
  - beteckning: "2001:152"
    rubrik: "Lag (2001:152) om ändring i lagen (1964:167) med särskilda bestämmelser om unga lagöverträdare"
    ikraft_datum: 2001-07-01
    anteckningar: "nuvarande 33, 34, 35, 36, 37 §§ betecknas 34, 35, 36, 37, 38 §§; ändr. 24, 25, 26, 31, 32, 34, 38 §§; ny 33 §"
  - beteckning: "2001:459"
    rubrik: "Lag (2001:459) om ändring i lagen (1964:167) med särskilda bestämmelser om unga lagöverträdare"
    ikraft_datum: 2002-01-01
    anteckningar: "ändr. 11, 17 §§"
  - beteckning: "2002:382"
    rubrik: "Lag (2002:382) om ändring i lagen (1964:167) med särskilda bestämmelser om unga lagöverträdare"
    ikraft_datum: 2002-07-01
    anteckningar: "ändr. 5, 18, 26, 33 §§"
  - beteckning: "2002:447"
    rubrik: "Lag (2002:447) om ändring i lagen (1964:167) med särskilda bestämmelser om unga lagöverträdare"
    ikraft_datum: 2002-07-01
    anteckningar: ändr. 6 §
  - beteckning: "2006:894"
    rubrik: "Lag (2006:894) om ändring i lagen (1964:167) med särskilda bestämmelser om unga lagöverträdare"
    ikraft_datum: 2007-01-01
    anteckningar: "ändr. 4, 11, 14, 17, 26, 28, 35, 36 §§; nya 30 a, 30 b, 32 a §§, rubr. närmast före 30 b §"
  - beteckning: "2005:691"
    rubrik: "Lag (2005:691) om ändring i lagen (1964:167) med särskilda bestämmelser om unga lagöverträdare"
    ikraft_datum: 2008-11-01
    anteckningar: ändr. 27 §
  - beteckning: "2010:478"
    rubrik: "Lag (2010:478) om ändring i lagen (1964:167) med särskilda bestämmelser om unga lagöverträdare"
    ikraft_datum: 2010-07-01
    anteckningar: "ändr. 31, 32, 33, 34, 36, 37, 38 §§; nya 36 a, 36 b, 36 c, 36 d, 36 e, 36 f §§"
  - beteckning: "2010:577"
    rubrik: "Lag (2010:577) om ändring i lagen (1964:167) med särskilda bestämmelser om unga lagöverträdare"
    ikraft_datum: 2010-07-01
    anteckningar: ändr. 29 §
  - beteckning: "2012:47"
    rubrik: "Lag (2012:47) om ändring i lagen (1964:167) med särskilda bestämmelser om unga lagöverträdare"
    ikraft_datum: 2012-03-01
    anteckningar: "upph. 3 §; ändr. 11, 12 §§"
  - beteckning: "2012:658"
    rubrik: "Lag (2012:658) om ändring i lagen (1964:167) med särskilda bestämmelser om unga lagöverträdare"
    ikraft_datum: 2013-01-01
    anteckningar: ändr. 24 §
  - beteckning: "2014:321"
    rubrik: "Lag (2014:321) om ändring i lagen (1964:167) med särskilda bestämmelser om unga lagöverträdare"
    ikraft_datum: 2014-07-01
    anteckningar: ändr. 29 §
  - beteckning: "2014:650"
    rubrik: "Lag (2014:650) om ändring i lagen (1964:167) med särskilda bestämmelser om unga lagöverträdare"
    ikraft_datum: 2015-01-01
    anteckningar: "ändr. 1, 14, 32 §§"
  - beteckning: "2015:81"
    rubrik: "Lag (2015:81) om ändring i lagen (1964:167) med särskilda bestämmelser om unga lagöverträdare"
    ikraft_datum: 2015-07-01
    anteckningar: "ändr. 8, 11, 16, 17, 18, 19, 22 §§, rubr. närmast före 16 §; ny 39 §, rubr. närmast före 39 §"
  - beteckning: "2015:446"
    rubrik: "Lag (2015:446) om ändring i lagen (1964:167) med särskilda bestämmelser om unga lagöverträdare"
    ikraft_datum: 2015-08-01
    anteckningar: "ändr. 2, 13, 32 §§"
  - beteckning: "2016:547"
    rubrik: "Lag (2016:547) om ändring i lagen (1964:167) med särskilda bestämmelser om unga lagöverträdare"
    ikraft_datum: 2016-07-01
    anteckningar: "ändr. 36, 36 e, 36 f §§"
  - beteckning: "2016:930"
    rubrik: "Lag (2016:930) om ändring i lagen (1964:167) med särskilda bestämmelser om unga lagöverträdare"
    ikraft_datum: 2016-11-27
    anteckningar: "ändr. 5, 6, 32 a §§"
  - beteckning: "2017:177"
    rubrik: "Lag (2017:177) om ändring i lagen (1964:167) med särskilda bestämmelser om unga lagöverträdare"
    ikraft_datum: 2017-04-01
    anteckningar: ändr. 32 §
  - beteckning: "2019:299"
    rubrik: "Lag (2019:299) om ändring i lagen (1964:167) med särskilda bestämmelser om unga lagöverträdare"
    ikraft_datum: 2019-07-01
    anteckningar: ändr. 27 §
  - beteckning: "2020:618"
    rubrik: "Lag (2020:618) om ändring i lagen (1964:167) med särskilda bestämmelser om unga lagöverträdare"
    ikraft_datum: 2021-01-01
    anteckningar: ändr. 30 b §
  - beteckning: "2021:287"
    rubrik: "Lag (2021:287) om ändring i lagen (1964:167) med särskilda bestämmelser om unga lagöverträdare"
    ikraft_datum: 2021-07-01
    anteckningar: "ändr. 23 §, rubr. närmast före 23 §; nya 6 a, 23 a §§"
  - beteckning: "2021:1096"
    rubrik: "Lag (2021:1096) om ändring i lagen (1964:167) med särskilda bestämmelser om unga lagöverträdare"
    ikraft_datum: 2022-01-01
    anteckningar: ändr. 27 §
  - beteckning: "2021:1104"
    rubrik: "Lag (2021:1104) om ändring i lagen (1964:167) med särskilda bestämmelser om unga lagöverträdare"
    ikraft_datum: 2022-01-02
    anteckningar: ändr. 28 §
  - beteckning: "2022:317"
    rubrik: "Lag (2022:317) om ändring i lagen (1964:167) med särskilda bestämmelser om unga lagöverträdare"
    ikraft_datum: 2022-06-01
    anteckningar: "ändr. 36, 36 f §§"
  - beteckning: "2022:1096"
    rubrik: "Lag (2022:1096) om ändring i lagen (1964:167) med särskilda bestämmelser om unga lagöverträdare"
    ikraft_datum: 2022-08-01
    anteckningar: ändr. 5 §
  - beteckning: "2022:1083"
    rubrik: "Lag (2022:1083) om ändring i lagen (1964:167) med särskilda bestämmelser om unga lagöverträdare"
    ikraft_datum: 2022-08-01
    anteckningar: "nya 40, 41 §§, rubr. närmast före 40 §"
  - beteckning: "2022:1533"
    rubrik: "Lag (2022:1533) om ändring i lagen (1964:167) med särskilda bestämmelser om unga lagöverträdare"
    ikraft_datum: 2023-01-01
    anteckningar: ändr. 4 §
  - beteckning: "2023:312"
    rubrik: "Lag (2023:312) om ändring i lagen (1964:167) med särskilda bestämmelser om unga lagöverträdare"
    ikraft_datum: 2023-07-01
    anteckningar: "ändr. 7, 11, 31, 32, 34, 36 b, 36 e, 38 §§; nya 32 b, 38 a, 38 b, 38 c, 38 d §§"
  - beteckning: "2024:717"
    rubrik: "Lag (2024:717) om ändring i lagen (1964:167) med särskilda bestämmelser om unga lagöverträdare"
    ikraft_datum: 2024-11-07
    anteckningar: ändr. 2 §
  - beteckning: "2024:795"
    rubrik: "Lag (2024:795) om ändring i lagen (1964:167) med särskilda bestämmelser om unga lagöverträdare"
    ikraft_datum: 2024-11-08
    anteckningar: ändr. 36 §
  - beteckning: "2025:129"
    rubrik: "Lag (2025:129) om ändring i lagen (1964:167) med särskilda bestämmelser om unga lagöverträdare"
    ikraft_datum: 2025-07-01
    anteckningar: ändr. 36 d och 36 e §§
  - beteckning: "2025:405"
    rubrik: "Lag (2025:405) om ändring i lagen (1964:167) med särskilda bestämmelser om unga lagöverträdare"
    ikraft_datum: 2025-07-01
    anteckningar: "ändr. 11, 17 §§"
  - beteckning: "1981:1286"
    rubrik: "Lag (1981:1286) om ändring i lagen (1964:167) med särskilda bestämmelser om unga lagöverträdare"
    anteckningar: "ändr. 1, 3, 4, 6, 13 §§"
  - beteckning: "1979:685"
    rubrik: "Lag (1979:685) om ändring i lagen (1964:167) med särskilda bestämmelser om unga lagöverträdare"
    anteckningar: ändr. 9 §
  - beteckning: "1974:245"
    anteckningar: ändr. 9 §
  - beteckning: "1971:241"
    anteckningar: "ändr. 1, 9 §§"
  - beteckning: "1970:447"
    anteckningar: ändr. 4 §
  - beteckning: "2007:636"
    rubrik: "Förordning (2007:636) om ikraftträdande av lagen (2005:691) om ändring i lagen (1964:167) med särskilda bestämmelser om unga lagöverträdare"
    anteckningar: "ikrafttr. av 2005:691"
  - beteckning: "1969:163"
    anteckningar: "ändr. 8, 9, 11 §§"
---

# Lag (1964:167) med särskilda bestämmelser om unga lagöverträdare

## Inledande bestämmelse

### 1 §

I denna lag finns särskilda bestämmelser om handläggning hos Polismyndigheten, åklagare och domstol av mål och ärenden om brott där den misstänkte inte har fyllt tjugoett år.

I övrigt gäller rättegångsbalkens regler och andra bestämmelser. Lag ([2014:650](https://selex.se/eli/sfs/2014/650)).

Förundersökning och åtalsprövning m.m.

### 2 §

Förundersökning mot den som inte har fyllt arton år ska ledas av en åklagare eller en anställd vid Polismyndigheten som myndigheten har förordnat. Undersökningsledaren ska, om det inte möter något hinder, genom intresse och fallenhet för arbete med unga lagöverträdare vara särskilt lämpad för uppgiften.

Har den unge tidigare varit föremål för förundersökning eller utredning enligt [31 §](#31), ska om möjligt samma åklagare och samma anställda vid Polismyndigheten anlitas för att leda och genomföra den nya förundersökningen.

Bestämmelser om att förundersökning mot den som inte har fyllt arton år i vissa fall får ledas av en tulltjänsteman finns i tullbefogenhetslagen ([2024:710](https://selex.se/eli/sfs/2024/710)). Lag ([2024:717](https://selex.se/eli/sfs/2024/717)).

### 4 §

En förundersökning mot den som inte har fyllt arton år och som gäller brott på vilket fängelse kan följa ska bedrivas med särskild skyndsamhet. Delgivning enligt [23 kap. 18 § första stycket rättegångsbalken](https://selex.se/eli/sfs/1942/740#kap23.18) av brottsmisstanke ska ske så snart som möjligt efter det att misstanken har uppkommit under förutsättning att det kan ske utan men för utredningen. Förundersökningen ska avslutas och beslut i åtalsfrågan fattas så snart det kan ske och senast inom sex veckor från dagen för delgivningen av brottsmisstanken.

Tidsfristen får dock överskridas endast om det är nödvändigt med hänsyn till

1. att den misstänkte ska delta i medling enligt lagen ([2002:445](https://selex.se/eli/sfs/2002/445)) om medling med anledning av brott, eller

2. utredningens beskaffenhet eller andra särskilda omständigheter. Lag ([2022:1533](https://selex.se/eli/sfs/2022/1533)).

### 5 §

Om någon som inte har fyllt arton år är skäligen misstänkt för brott, ska vårdnadshavaren eller någon annan som svarar för den unges vård och fostran samt någon annan som har en fostrande roll i förhållande till den unge omedelbart underrättas och kallas till förhör som hålls med den unge. Om den unge har gripits, anhållits eller häktats på grund av brottsmisstanken, ska i första hand en sådan vuxen eller i andra hand någon annan lämplig vuxen person underrättas om detta och om skälen för det samtidigt med underrättelsen om brottsmisstanken eller annars omedelbart efter frihetsberövandet.

Undersökningsledaren får besluta att skjuta upp en underrättelse om brottsmisstanke, en kallelse till förhör eller en underrättelse om frihetsberövande om det är nödvändigt för att sakens utredning inte väsentligen ska försvåras. När det inte längre finns skäl för beslutet ska en underrättelse omedelbart lämnas. Detsamma gäller en kallelse till förhör.

En underrättelse eller kallelse enligt första stycket ska inte göras om det strider mot den unges bästa eller om det finns andra särskilda skäl. En underrättelse om frihetsberövande ska dock alltid lämnas till någon i den krets av vuxna personer som anges i första stycket andra meningen. Lag ([2022:1096](https://selex.se/eli/sfs/2022/1096)).

### 6 §

Om någon som inte har fyllt arton år är skäligen misstänkt för ett brott som kan leda till fängelse, ska socialnämnden genast underrättas. Av underrättelsen ska det framgå huruvida den misstänkte har tillfrågats om han eller hon vill delta i medling enligt lagen ([2002:445](https://selex.se/eli/sfs/2002/445)) om medling med anledning av brott och hur den misstänkte ställt sig till ett deltagande.

Om den unge har gripits, anhållits eller häktats på grund av brottsmisstanken, ska socialnämnden underrättas om detta och om skälen för det samtidigt med underrättelsen om brottsmisstanken eller annars genast efter frihetsberövandet. Lag ([2016:930](https://selex.se/eli/sfs/2016/930)).

### 6 a §

Den som inte har fyllt arton år och som är gripen eller anhållen får hållas i förvar i polisarrest endast om det är absolut nödvändigt. Lag ([2021:287](https://selex.se/eli/sfs/2021/287)).

### 7 §

Vid förhör med den som inte har fyllt arton år och som är misstänkt för ett brott på vilket fängelse kan följa ska en företrädare för socialtjänsten närvara om det inte finns särskilda skäl mot det och det kan ske utan men för utredningen. Lag ([2023:312](https://selex.se/eli/sfs/2023/312)).

### 8 §

Om den unge, sedan straffvarning har beslutats enligt [16 §](#16), misstänks för att ha begått annat brott dessförinnan, får åklagaren besluta att inte inleda förundersökning eller att lägga ned en påbörjad förundersökning beträffande detta brott. Detta gäller dock inte, om något väsentligt allmänt eller enskilt intresse åsidosätts genom att förundersökning inte äger rum. Lag ([2015:81](https://selex.se/eli/sfs/2015/81)).

### 9 §

Om någon, som med stöd av [3 §](#3) lagen ([1990:52](https://selex.se/eli/sfs/1990/52)) med särskilda bestämmelser om vård av unga har intagits i ett sådant hem som avses i [12 §](#12) den lagen, misstänks för att ha begått brott som hör under allmänt åtal, innan vården vid hemmet har avslutats, skall åklagaren pröva om åtal lämpligen bör ske. Innan åtalsfrågan avgörs, skall föreståndaren för hemmet höras, om det inte är obehövligt. Lag ([1994:1760](https://selex.se/eli/sfs/1994/1760)).

## Personutredning

### 10 §

Innan talan har väckts vid domstol, får åklagare inhämta yttrande enligt [1 §](#1) lagen ([1991:2041](https://selex.se/eli/sfs/1991/2041)) om särskild personutredning i brottmål, m.m. i fråga om den som inte har fyllt arton år. Lag ([1994:1760](https://selex.se/eli/sfs/1994/1760)).

### 12 §

Den som begär yttrande enligt [11 §](#11) ska ange inom vilken tid yttrandet ska lämnas och, om det är lämpligt, ge socialnämnden anvisningar för hur yttrandet kan begränsas. Om nämnden inte kan lämna sitt yttrande inom den föreskrivna tiden, får den som begärt yttrandet medge att det lämnas senare. Yttrandet får lämnas muntligen vid ett sådant sammanträde som avses i [18 §](#18), om det är nödvändigt för att hålla tidsfristen. Lag ([2012:47](https://selex.se/eli/sfs/2012/47)).

## Anmodan att avhjälpa och begränsa skada

### 13 §

En polisman får uppmana den som har eller kan antas ha fyllt femton men inte arton år att så snart som möjligt vidta åtgärder för att avhjälpa eller begränsa skada på grund av brott, om den unge har erkänt brottet eller det annars med hänsyn till omständigheterna är uppenbart att han eller hon har begått brottet. En sådan uppmaning får dock ges endast om det är lämpligt med hänsyn till omständigheterna. Om det inte är uppenbart obehövligt, ska målsägandens samtycke inhämtas innan uppmaningen ges.

En uppmaning enligt första stycket får även ges av en annan anställd vid Polismyndigheten som myndigheten har utsett. Lag ([2015:446](https://selex.se/eli/sfs/2015/446)).

## Kvarhållande

### 14 §

Har någon som inte fyllt arton år gripits och beslutar åklagaren att inte anhålla den unge, får Polismyndigheten hålla kvar den unge för att skyndsamt kunna överlämna honom eller henne till föräldrarna, annan vårdnadshavare, en tjänsteman inom socialtjänsten eller någon annan lämplig vuxen person. Vad som nu sagts gäller dock endast om åklagaren funnit att den unge fortfarande är skäligen misstänkt för brott.

För samma ändamål får Polismyndigheten hålla kvar den som inte har fyllt arton år, om den unge har medtagits till förhör och är skäligen misstänkt för brott.

Inte i något fall får någon enligt första eller andra stycket hållas kvar längre än tre timmar efter åklagarens beslut eller förhöret. Den misstänkte får tas i förvar om det är nödvändigt med hänsyn till ordning eller säkerhet. Lag ([2014:650](https://selex.se/eli/sfs/2014/650)).

## Strafföreläggande

### 15 §

Åklagaren får, trots de begränsningar som gäller enligt [48 kap. 4 § första stycket första meningen rättegångsbalken](https://selex.se/eli/sfs/1942/740#kap48.4), utfärda strafföreläggande för brott som har begåtts av någon som inte har fyllt arton

år, om det kan antas att den unge, om åtal hade väckts, skulle ha dömts endast till böter. Därvid skall åklagaren beakta de särskilda regler enligt vilka rätten kan döma till lindrigare straff än det är föreskrivet för brottet. Lag ([1994:1760](https://selex.se/eli/sfs/1994/1760)).

## Straffvarning

### 16 §

Om någon har begått ett brott innan han eller hon har fyllt arton år, får åklagaren besluta att underlåta åtal enligt [17 §](#17) (straffvarning).

Bestämmelser om möjligheter för åklagaren att besluta att underlåta åtal finns också i [20 kap. 7 § rättegångsbalken](https://selex.se/eli/sfs/1942/740#kap20.7) (åtalsunderlåtelse).

I fråga om att underlåta åtal sedan åtal har väckts tillämpas [20 kap. 7 a § rättegångsbalken](https://selex.se/eli/sfs/1942/740#kap20.7a). Lag ([2015:81](https://selex.se/eli/sfs/2015/81)).

### 18 §

Den unge ska underrättas om ett beslut om straffvarning vid ett personligt möte med åklagaren inom två veckor efter det att beslutet har fattats. Den unges vårdnadshavare eller någon annan som svarar för den unges vård och fostran samt annan som har en fostrande roll i förhållande till den unge ska kallas till mötet, om det inte möter hinder eller annars finns särskilda skäl mot det. Även företrädare för socialtjänsten bör ges tillfälle att närvara.

Är det uppenbart att ett personligt möte inte kan genomföras inom den tid som anges i första stycket, får mötet äga rum senare. Kan ett personligt möte inte genomföras, ska den unge underrättas skriftligen om beslutet. Lag ([2015:81](https://selex.se/eli/sfs/2015/81)).

### 19 §

Vid ett möte enligt [18 §](#18) ska åklagaren särskilt förklara innebörden av beslutet om straffvarning och det skötsamhetskrav som detta är förenat med och klargöra vilka följderna kan bli av fortsatta lagöverträdelser. Lag ([2015:81](https://selex.se/eli/sfs/2015/81)).

### 20 §

Bestämmelserna i 18 och [19 §](#19)§ gäller i tillämpliga delar också beslut om åtalsunderlåtelse enligt [20 kap. 7 § rättegångsbalken](https://selex.se/eli/sfs/1942/740#kap20.7), om beslutet avser brott som någon har begått innan han har fyllt arton år. Lag ([1994:1760](https://selex.se/eli/sfs/1994/1760)).

### 21 §

Socialnämnden skall underrättas om ett beslut enligt [18 §](#18), om någon åtgärd från nämndens sida förutsätts. Lag ([1994:1760](https://selex.se/eli/sfs/1994/1760)).

### 22 §

Den som får straffvarning enligt [17 §](#17) ska iaktta skötsamhet.

Ett beslut om straffvarning får återkallas, om särskilda omständigheter föranleder det. Vid bedömningen av om återkallelse ska ske ska det särskilt beaktas om den unge har återfallit i brott inom sex månader från beslutet om straffvarning. Lag ([2015:81](https://selex.se/eli/sfs/2015/81)).

## Anhållande och häktning

### 23 §

Den som inte har fyllt arton år får anhållas eller häktas endast om det finns synnerliga skäl. Lag ([2021:287](https://selex.se/eli/sfs/2021/287)).

### 23 a §

För en misstänkt som inte har fyllt arton år när häktningsbeslutet verkställs får den tid som anges i [24 kap. 4 a § rättegångsbalken](https://selex.se/eli/sfs/1942/740#kap24.4a) uppgå till högst tre månader. Lag ([2021:287](https://selex.se/eli/sfs/2021/287)).

## Offentlig försvarare

### 24 §

För en misstänkt som inte har fyllt arton år ska en offentlig försvarare förordnas, om det inte är uppenbart att han eller hon saknar behov av försvarare. När en offentlig försvarare ska förordnas, ska undersökningsledaren anmäla det hos rätten.

För en tidigare tilltalad gäller 21 kap. [3 b §](#kap21.3b) och [23 kap. 5 § rättegångsbalken](https://selex.se/eli/sfs/1942/740#kap23.5). Lag ([2012:658](https://selex.se/eli/sfs/2012/658)).

## Rättegången

### 25 §

Mål i tingsrätt och hovrätt mot den som inte har fyllt tjugoett år skall, om det inte möter hinder, handläggas av lagfarna domare som särskilt har utsetts av domstolen att handlägga sådana mål. Detsamma skall gälla i fråga om nämndemän som anlitas för tjänstgöring i sådana mål.

I mål som rör brott på vilket endast böter kan följa får andra än dem som avses i första stycket anlitas. Lag ([2001:152](https://selex.se/eli/sfs/2001/152)).

### 26 §

När åtal väcks mot den som inte har fyllt arton år, skall tingsrätten underrätta vårdnadshavaren eller annan som svarar för den unges vård och fostran samt annan som har en fostrande roll i förhållande till den unge om åtalet och om tidpunkten för huvudförhandlingen, om det inte finns särskilda skäl mot det. Motsvarande skyldighet att lämna underrättelse om tidpunkten för huvudförhandlingen gäller även högre rätt.

Om yttrande som avses i [11 §](#11) skall lämnas eller har lämnats av socialnämnden, skall rätten underrätta nämnden om tidpunkten för huvudförhandlingen.

Om åtalet avser ett brott på vilket fängelse kan följa, skall vårdnadshavaren eller annan som avses i första stycket, höras i målet, om det kan ske och det inte finns särskilda skäl mot det.

Vårdnadshavare eller annan som hörs enligt tredje stycket har rätt till ersättning och förskott enligt vad som är föreskrivet om vittne. Ersättningen skall betalas av staten. Lag ([2006:894](https://selex.se/eli/sfs/2006/894)).

### 27 §

Mål mot den som inte har fyllt tjugoett år ska, om målet avser brott på vilket fängelse kan följa, om möjligt sättas ut till handläggning på ett sådant sätt att målet inte drar till sig uppmärksamhet.

Rätten får i mål mot den som inte har fyllt tjugoett år besluta att målet ska handläggas inom stängda dörrar, om offentlighet vid förhandlingen är till uppenbar olägenhet på grund av den uppmärksamhet den tilltalade kan antas bli föremål för. Om rätten anser att ett sådant beslut bör meddelas och om någon som har fyllt tjugoett år också är tilltalad i målet, ska rätten handlägga åtalet mot den som är under tjugoett år som ett särskilt mål, om det kan ske utan att utredningen avsevärt försvåras.

Även om beslut meddelas enligt andra stycket får rättens ordförande tillåta att den tilltalades anhöriga och andra vars närvaro kan väntas bli till nytta får närvara vid handläggningen.

I mål mot den som inte har fyllt arton år ska tingsrätten hålla huvudförhandling även om det inte finns anledning att döma till någon annan påföljd än böter eller villkorlig dom eller sådana påföljder i förening. Lag ([2021:1096](https://selex.se/eli/sfs/2021/1096)).

### 28 §

Rätten får döma till ungdomsvård endast om det i målet finns ett yttrande av socialnämnden med det innehåll som avses i [11 §](#11). Lag ([2021:1104](https://selex.se/eli/sfs/2021/1104)).

### 29 §

Mål mot den som inte har fyllt tjugoett år ska alltid behandlas skyndsamt.

Om det väcks allmänt åtal mot den som inte har fyllt arton år för ett brott för vilket det är föreskrivet fängelse i mer än sex månader, ska de tidsfrister iakttas som är föreskrivna för åtgärder i mål där den tilltalade är häktad. Den förlängda tidsfrist som anges i [45 kap. 14 § andra stycket andra meningen rättegångsbalken](https://selex.se/eli/sfs/1942/740#kap45.14) ska dock inte tillämpas.

Om rätten begär ett yttrande från socialnämnden enligt [28 §](#28), ska nämnden yttra sig inom sådan tid att rätten kan hålla huvudförhandling enligt reglerna i andra stycket. Om ärendets beskaffenhet motiverar det, får yttrandet med rättens medgivande lämnas senare. Lag ([2014:321](https://selex.se/eli/sfs/2014/321)).

### 30 §

I mål mot den som inte har fyllt tjugoett år skall, om det inte möter synnerliga hinder, domen avkunnas muntligen vid huvudförhandlingen. I övrigt gäller [30 kap. 7 § rättegångsbalken](https://selex.se/eli/sfs/1942/740#kap30.7). Lag ([1994:1760](https://selex.se/eli/sfs/1994/1760)).

### 30 a §

I mål om undanröjande av påföljd enligt [32 kap. 4 § brottsbalken](https://selex.se/eli/sfs/1962/700#kap32.4) skall 26 och [30 §](#30)§ tillämpas, varvid vad som i dessa paragrafer sägs om huvudförhandling skall tillämpas på sammanträde som hålls i målet om undanröjande av påföljd. Lag ([2006:894](https://selex.se/eli/sfs/2006/894)).

## Varning

### 30 b §

m någon som dömts till ungdomsvård, ungdomstjänst eller ungdomsövervakning i väsentlig grad underlåter att göra vad som åligger honom eller henne enligt en föreskrift vid ungdomsvård om att följa ett ungdomskontrakt eller enligt en dom på ungdomstjänst eller ungdomsövervakning får åklagaren i stället för att väcka talan enligt [32 kap. 4 § brottsbalken](https://selex.se/eli/sfs/1962/700#kap32.4) besluta att varning ska meddelas den unge, om detta bedöms vara en tillräcklig åtgärd.

Varning ska så snart det kan ske meddelas den unge vid ett personligt möte. Den unges vårdnadshavare eller annan som svarar för den unges vård och fostran samt annan som har en fostrande roll i förhållande till den unge ska kallas till mötet, om det inte möter hinder eller annars finns särskilda skäl mot det. Även företrädare för socialtjänsten bör ges tillfälle att närvara. Om frågan om varning gäller ungdomsövervakning bör i stället företrädare för Kriminalvården ges tillfälle att närvara. Kan ett personligt möte inte komma till stånd, ska den unge underrättas skriftligen om beslutet.

Vid mötet ska åklagaren särskilt förklara innebörden av beslutet och klargöra vad följderna kan bli vid fortsatt misskötsamhet. Lag ([2020:618](https://selex.se/eli/sfs/2020/618)).

## Brott begångna av den som inte har fyllt femton år

### 31 §

Kan någon misstänkas för att före femton års ålder ha begått ett brott för vilket det inte är föreskrivet lindrigare straff än fängelse i ett år eller ett straffbelagt försök, en straffbelagd förberedelse eller en straffbelagd stämpling till ett sådant brott ska en utredning om brottet inledas, om inte särskilda skäl talar emot det.

På begäran av socialnämnden får en utredning om brott även inledas i andra fall avseende någon som inte har fyllt femton år, om socialnämnden bedömer att utredningen kan antas ha betydelse för att avgöra behovet av socialtjänstens insatser för den unge. Vid denna bedömning ska det särskilt beaktas om det är fråga om ett brott som innebär att den unge äventyrar sin hälsa eller utveckling eller om brottet kan antas utgöra ett led i en upprepad brottslighet begången av den unge.

I andra fall än som avses i första och andra styckena får en utredning om brott inledas avseende någon som inte har fyllt femton år

1. om det behövs för att klarlägga om någon som har fyllt femton år har tagit del i brottet,

2. om det behövs för att efterforska gods som har kommits åt genom brottet eller som kan bli föremål för förverkande, eller

3. om det av andra skäl är påkallat med hänsyn till allmänna eller enskilda intressen.

Har den unge inte fyllt tolv år får en utredning enligt andra eller tredje stycket inledas endast om det finns synnerliga skäl. Lag ([2023:312](https://selex.se/eli/sfs/2023/312)).

### 32 §

Bestämmelserna om förundersökning i [23 kap. 3, 4, 6- 14 §§, 18 b-19, 21, 21 b-21 d och 24 §§ rättegångsbalken](https://selex.se/eli/sfs/1942/740#kap23.3) ska i tillämpliga delar gälla för en sådan utredning som avses i [31 §](#31). Efter att förhör hållits med den unge ska bestämmelserna om insyn i 23 kap. [18 §](#kap23.18) samma balk gälla i tillämpliga delar för en sådan utredning. När utredningen är slutförd ska bestämmelserna om insyn i 23 kap. [18 a §](#kap23.18a) samma balk tillämpas. Det som sägs om förundersökning och åtal i den paragrafen ska i stället avse utredning enligt [31 §](#31) respektive bevistalan enligt [38 §](#38). Rätten att få en kopia i 23 kap. [21 a §](#kap23.21a) samma balk gäller i de fall då en bevistalan väcks.

En utredning som avses i [31 §](#31) ska bedrivas med särskild skyndsamhet och avslutas så snart det är möjligt. Utredningen får inte pågå längre tid än tre månader, om det inte är nödvändigt med hänsyn till utredningens beskaffenhet eller andra särskilda omständigheter.

Utredningen ska ledas av en åklagare eller en anställd vid Polismyndigheten som myndigheten har förordnat. Undersökningsledaren ska, om det inte möter något hinder, genom intresse och fallenhet för arbete med unga lagöverträdare vara särskilt lämpad för uppgiften.

Har den unge tidigare varit föremål för utredning enligt [31 §](#31), ska om möjligt samma åklagare och samma anställda vid Polismyndigheten anlitas för att leda och genomföra den nya utredningen. Lag ([2023:312](https://selex.se/eli/sfs/2023/312)).

### 32 a §

Ett juridiskt biträde ska förordnas för den unge

1. vid en utredning enligt [31 §](#31) första stycket, om det inte är uppenbart att den unge saknar behov av det, och

2. vid en utredning enligt [31 §](#31) andra eller tredje stycket, om det finns synnerliga skäl för det.

En ansökan om ett sådant biträde görs av åklagaren eller den unges vårdnadshavare hos tingsrätten. Bestämmelserna i [21 kap. 5–8 §§, 9 § tredje stycket och 10 § rättegångsbalken](https://selex.se/eli/sfs/1942/740#kap21.5) ska tillämpas i fråga om ett sådant juridiskt biträde. Lag ([2016:930](https://selex.se/eli/sfs/2016/930)).

### 32 b §

När en utredning enligt [31 §](#31) har inletts eller återupptagits ska lagen ([1988:609](https://selex.se/eli/sfs/1988/609)) om målsägandebiträde och lagen ([1999:997](https://selex.se/eli/sfs/1999/997)) om särskild företrädare för barn gälla. Det som sägs om förundersökning och åtal i de lagarna ska i stället avse utredning enligt [31 §](#31) respektive bevistalan enligt [38 §](#38). Bestämmelserna om återbetalningsskyldighet i [8 §](#8) lagen om målsägandebiträde och [12 §](#12) lagen om särskild företrädare för barn ska dock inte gälla.

Bestämmelserna om anmälan i [23 kap. 5 § rättegångsbalken](https://selex.se/eli/sfs/1942/740#kap23.5), om rätten att närvara vid förhör i 23 kap. [10 §](#kap23.10) samma balk och om rätten att ställa frågor vid förhör i 23 kap. [11 §](#kap23.11) samma balk ska gälla när ett målsägandebiträde har förordnats. Lag ([2023:312](https://selex.se/eli/sfs/2023/312)).

### 33 §

Den unges vårdnadshavare eller annan som svarar för den unges vård och fostran samt annan som har en fostrande roll i förhållande till den unge ska omedelbart underrättas

1. om den unge kan misstänkas för att före femton års ålder ha begått ett brott, och

2. om en utredning enligt [31 §](#31) har inletts avseende den unge.

Den som ska underrättas enligt första stycket ska kallas till förhör som hålls med den unge.

Första och andra styckena gäller inte om det är till men för utredningen eller det i övrigt finns särskilda skäl mot det. Lag ([2010:478](https://selex.se/eli/sfs/2010/478)).

### 34 §

Socialnämnden ska omedelbart underrättas

1. när någon kan misstänkas för att före femton års ålder ha begått ett brott på vilket fängelse kan följa, och

2. när en utredning enligt [31 §](#31) har inletts.

Vid förhör med den unge i en utredning enligt [31 §](#31) första eller andra stycket ska en företrädare för socialtjänsten närvara om det inte finns synnerliga skäl mot det. Om det är fråga om en utredning enligt [31 §](#31) tredje stycket ska en sådan företrädare närvara vid förhör med den unge om det inte finns särskilda skäl mot det.

I fall som avses i [31 §](#31) andra stycket får ingen annan åtgärd än förhör med den unge vidtas innan socialnämnden har begärt att en utredning ska inledas. Om det finns särskilda skäl får dock även andra åtgärder vidtas.

Om brottsmisstanken kvarstår efter förhöret med den unge och efter andra vidtagna åtgärder, ska protokoll över förhöret och åtgärderna omgående sändas till socialnämnden. Lag ([2023:312](https://selex.se/eli/sfs/2023/312)).

### 35 §

Har någon före femton års ålder begått ett brott på vilket fängelse skulle ha kunnat följa och anträffas den unge på bar gärning eller på flykt från brottsplatsen, får han eller hon gripas av envar. Om en enskild person har gripit den unge, skall denne skyndsamt överlämnas till närmaste polisman.

Polismyndigheten eller åklagaren skall omedelbart besluta om den unge skall friges eller hållas kvar för förhör. Den unge får inte tas i förvar men får hållas kvar enligt [14 §](#14), dock inte längre än tre timmar efter beslut om frigivning eller, om den unge medtagits till förhör, sedan förhöret avslutats. Lag ([2006:894](https://selex.se/eli/sfs/2006/894)).

### 36 §

Om någon är misstänkt för att före femton års ålder ha begått ett brott får, om det finns särskilda skäl, beslag, penningbeslag, husrannsakan, åtgärder för biometrisk autentisering, genomsökning på distans och kroppsvisitation företas mot den unge, samt fotografi och fingeravtryck tas av honom eller henne enligt bestämmelserna i 23 kap. [9 a §](#kap23.9a), 27 och [28 kap. rättegångsbalken](https://selex.se/eli/sfs/1942/740).

Det som i [27 kap. 7 och 8 §§ rättegångsbalken](https://selex.se/eli/sfs/1942/740#kap27.7) sägs om åtal och om verkan av att åtal inte väcks ska i stället avse bevistalan och talan om förverkande samt verkan av att sådan talan inte väcks.

Vid kroppsvisitation som görs enligt [28 kap. rättegångsbalken](https://selex.se/eli/sfs/1942/740) ska [28 kap. 13 a § rättegångsbalken](https://selex.se/eli/sfs/1942/740#kap28.13a) gälla med den skillnaden att den unge får hållas kvar för ändamålet i högst tre timmar. Lag ([2024:795](https://selex.se/eli/sfs/2024/795)).

### 36 a §

Är någon skäligen misstänkt för att före femton års ålder ha begått ett brott för vilket inte är föreskrivet lindrigare straff än fängelse ett år eller ett straffbelagt försök, en straffbelagd förberedelse eller en straffbelagd stämpling till ett sådant brott får kroppsbesiktning företas, om det är av synnerlig vikt för att klarlägga omständigheterna kring brottet. Lag ([2010:478](https://selex.se/eli/sfs/2010/478)).

### 36 b §

Är någon skäligen misstänkt för att före femton års ålder olovligen ha brukat narkotika får kroppsbesiktning utföras genom att prov tas från kroppen och undersöks, om det kan antas ha betydelse för att avgöra behovet av socialtjänstens insatser för den unge.

Sådan kroppsbesiktning beslutas av åklagare.

Socialnämnden ska omedelbart underrättas om resultatet av en sådan kroppsbesiktning. Detsamma gäller den unges vårdnadshavare eller annan som svarar för den unges vård och fostran samt annan som har en fostrande roll i förhållande till den unge, om det inte finns särskilda skäl mot det. Lag ([2023:312](https://selex.se/eli/sfs/2023/312)).

### 36 c §

Den som ska kroppsbesiktigas enligt 36 a eller [36 b §](#36b) får hållas kvar för ändamålet upp till tre timmar eller om det finns synnerliga skäl, ytterligare tre timmar. Lag ([2010:478](https://selex.se/eli/sfs/2010/478)).

### 36 f §

Mot den som är under femton år får endast de tvångsmedel användas som är angivna i

1. denna lag,

2. 23 kap. 7-[9 a §](#9a)§ och [28 kap. 10 f § rättegångsbalken](https://selex.se/eli/sfs/1942/740#kap28.10f), eller

3. en annan författning där det uttryckligen föreskrivs att tvångsmedlet får användas mot den som är under femton år. Lag ([2022:317](https://selex.se/eli/sfs/2022/317)).

### 37 §

När en utredning enligt [31 §](#31) har avslutats ska utredningsprotokollet så snart som möjligt sändas till socialnämnden. Lag ([2010:478](https://selex.se/eli/sfs/2010/478)).

### 38 §

Åklagaren ska begära prövning i domstol av om den unge har begått ett brott (bevistalan) om

1. brottet har begåtts innan den unge har fyllt femton år,

2. det inte är föreskrivet lindrigare straff än fängelse i fem år för brottet, eller det är fråga om ett straffbelagt försök, en straffbelagd förberedelse eller en straffbelagd stämpling till ett sådant brott,

3. en utredning enligt [31 §](#31) har slutförts om brottet, och

4. det skulle ha funnits tillräckliga skäl för åtal om brottet hade begåtts efter att den unge har fyllt femton år.

Även om det är föreskrivet lindrigare straff än fängelse i fem år för brottet får en bevistalan väckas om det finns synnerliga skäl för det.

Bevistalan får inte väckas om det finns särskilda omständigheter som talar mot det. Lag ([2023:312](https://selex.se/eli/sfs/2023/312)).

### 38 a §

Socialnämnden och Inspektionen för vård och omsorg får göra en framställning hos åklagare om att bevistalan ska väckas. Lag ([2023:312](https://selex.se/eli/sfs/2023/312)).

### 38 b §

Om det inte möter något hinder ska bevistalan föras av en åklagare som genom intresse och fallenhet för arbete med unga lagöverträdare är särskilt lämpad för uppgiften.

Vid en bevistalan tillämpas [25 §](#25) första stycket och bestämmelserna om allmänt åtal för brott för vilket det är föreskrivet fängelse i mer än ett år. I fråga om tvångsmedel gäller 36-[36 f §](#36f)§. Sådan rättegångskostnad som avses i [31 kap. 1 § rättegångsbalken](https://selex.se/eli/sfs/1942/740#kap31.1) ska staten svara för. Lag ([2023:312](https://selex.se/eli/sfs/2023/312)).

### 38 c §

En dom om bevistalan som har fått laga kraft får undanröjas efter ansökan av åklagaren, om

1. det genom utredning som inte har lagts fram tidigare framgår att den vars skuld prövats hade fyllt femton år vid gärningen, och

2. åklagaren gör sannolikt att han eller hon inte har kunnat åberopa utredningen vid den rätt som har meddelat domen eller genom att överklaga domen, eller om han eller hon annars har haft giltig ursäkt att inte göra det.

Ansökan ska göras skriftligen hos hovrätten om domen har meddelats av en tingsrätt och i annat fall hos Högsta domstolen. Ansökan ska göras inom ett år från det att åklagaren fick kännedom om utredningen. För ansökan gäller [58 kap. 5 § rättegångsbalken](https://selex.se/eli/sfs/1942/740#kap58.5). Vid förfarandet gäller bestämmelserna om allmänt åtal för brott i tillämpliga delar.

Om Högsta domstolen prövar frågan om undanröjande, ska ett bifall till ansökan omfatta både tingsrättens och hovrättens dom. Lag ([2023:312](https://selex.se/eli/sfs/2023/312)).

### 38 d §

Sedan en dom om bevistalan har fått laga kraft, får resning beviljas under samma förutsättningar som gäller enligt [58 kap. 2 och 3 §§ rättegångsbalken](https://selex.se/eli/sfs/1942/740#kap58.2). Vid förfarandet gäller 58 kap. 4-[10 §](#10)§ samma balk i tillämpliga delar. Den unge ska dock inte åläggas att ersätta motparten eller staten för kostnaderna i resningsärendet. Det som sägs om förundersökning i 58 kap. [6 a §](#kap58.6a) samma balk ska i stället avse en utredning enligt [31 §](#31). Lag ([2023:312](https://selex.se/eli/sfs/2023/312)).

## Samverkan

### 39 §

Kommuner och de myndigheter som handlägger ärenden om unga lagöverträdare ska verka för att lokal samverkan mellan företrädare för kommunerna och myndigheterna regelbundet sker i övergripande frågor om unga lagöverträdare. Lag ([2015:81](https://selex.se/eli/sfs/2015/81)).

## Resning

### 40 §

Om en ansökan om resning avser en tilltalad som inte har fyllt arton år ska rätten underrätta vårdnadshavaren eller någon annan som svarar för den unges vård och fostran samt någon annan som har en fostrande roll i förhållande till den unge om ansökan. En underrättelse ska inte lämnas om det strider mot den unges bästa eller om det finns andra särskilda skäl. Lag ([2022:1083](https://selex.se/eli/sfs/2022/1083)).

### 41 §

En ansökan om resning som avser en tilltalad som inte har fyllt tjugoett år ska handläggas skyndsamt. Lag ([2022:1083](https://selex.se/eli/sfs/2022/1083)).

## Övergångsbestämmelser

[1994:1760](https://selex.se/eli/sfs/1994/1760)

Denna lag träder i kraft den 1 mars 1995. Äldre bestämmelser tillämpas i mål och ärenden hos polis- och åklagarmyndighet där förundersökning har inletts före ikraftträdandet. I domstol tillämpas äldre bestämmelser i mål där talan har väckts före ikraftträdandet.

[2006:894](https://selex.se/eli/sfs/2006/894)

1. Denna lag träder i kraft den 1 januari 2007.

2. Bestämmelsen i [4 §](#4) i sin äldre lydelse skall tillämpas i mål och ärenden hos polis- och åklagarmyndigheter där förundersökning har inletts före ikraftträdandet.

3. Den nya bestämmelsen i [11 §](#11) andra stycket skall tillämpas endast i fråga om mål och ärenden hos polis- och åklagarmyndigheter där förundersökning har inletts efter ikraftträdandet.

[2010:478](https://selex.se/eli/sfs/2010/478)

1. Denna lag träder i kraft den 1 juli 2010.

2. Bestämmelsen i [32 §](#32) andra stycket i sin äldre lydelse gäller för utredningar som har inletts före ikraftträdandet.

[2021:287](https://selex.se/eli/sfs/2021/287)

1. Denna lag träder i kraft den 1 juli 2021.

2. Om en misstänkt vid lagens ikraftträdande har varit berövad friheten i Sverige som häktad under en sammanhängande tid som är längre än tre månader utan att åtal har väckts, ska åklagarens begäran enligt [24 kap. 4 a § rättegångsbalken](https://selex.se/eli/sfs/1942/740#kap24.4a) om att få överskrida tiden enligt [23 a §](#23a) ha kommit in till rätten senast klockan elva den 1 juli 2021. Om en sådan begäran kommer in i rätt tid ska rätten efter det att lagen trätt i kraft hålla förhandling i häktningsfrågan i enlighet med [24 kap. 18 § tredje stycket rättegångsbalken](https://selex.se/eli/sfs/1942/740#kap24.18). I annat fall ska rätten omedelbart häva häktningsbeslutet.