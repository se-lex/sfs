---
beteckning: 1964:115
rubrik: Cirkulär till samtliga statsmyndigheter angående utnyttjande av statliga och statsbidragsberättigade byggnadsobjekt vid praktisk utbildning av byggnadsarbetare
departement: Arbetsmarknadsdepartementet
utfardad_datum: 1964-04-10
publicerad_datum: 2024-10-01
pdf_url: https://svenskforfattningssamling.se/sites/default/files/sfs/1964-04/SFS1964-115.pdf
andringsforfattningar:
  - beteckning: "2012:421"
    rubrik: "Förordning (2012:421) om upphävande av cirkuläret (1964:115) till samtliga statsmyndigheter angående utnyttjande av statliga och statsbidragsberättigade byggnadsobjekt vid praktisk utbildning av byggnadsarbetare"
    anteckningar: upph.
---

# Cirkulär (1964:115) till samtliga statsmyndigheter angående utnyttjande av statliga och statsbidragsberättigade byggnadsobjekt vid praktisk utbildning av byggnadsarbetare

För att öka möjligheterna att åstadkomma övningsobjekt för praktisk utbildning av byggnadsarbetare är det angeläget att statliga och statsbidragsberättigade byggen ställas till förfogande som övningsbyggen, när detta är lämpligt med hänsyn till lokala, utbildningsmässiga och tekniska förhållanden. Statliga och statsbidragsberättigade byggen böra med hänsyn härtill förberedas på sådant sätt, att deras användning som övningsobjekt underlättas. Det åligger statsbidragsgivande myndighet att i samband med att statsbidrag beviljas hos mottagaren av statsbidraget framhålla vikten av att nämnda förberedande åtgärder vidtagas. På arbetsmarknadsstyrelsen ankommer att medverka till att överläggningar komma till stånd med berörda myndigheter om vilka byggnadsobjekt som skola ställas  till förfogande som övningsbyggen.