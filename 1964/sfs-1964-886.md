---
beteckning: 1964:886
rubrik: Kungörelse om medelsförvaltningen i länen (medelsförvaltningskungörelse)
departement: Finansdepartementet
utfardad_datum: 1964-12-11
publicerad_datum: 2008-10-08
pdf_url: https://svenskforfattningssamling.se/sites/default/files/sfs/1964-12/SFS1964-886.pdf
andringsforfattningar:
  - beteckning: "1986:319"
    rubrik: "Förordning (1986:319) om ändring i kungörelsen (1964:886) om medelsförvaltningen i länen (medelsförvaltningskungörelsen)"
    ikraft_datum: 1986-07-01
    anteckningar: ändr. 3 §
  - beteckning: "1986:1353"
    rubrik: "Förordning (1986:1353) om ändring i kungörelsen (1964:886) om medelsförvaltningen i länen (medelsförvaltningskungörelsen)"
    ikraft_datum: 1987-01-01
    anteckningar: "ändr. 3, 4, 6, 8, 10, 19, 20 §§"
  - beteckning: "1988:419"
    rubrik: "Förordning (1988:419) om ändring i kungörelsen (1964:886) om medelsförvaltningen i länen (medelsförvaltningskungörelsen)"
    ikraft_datum: 1988-07-01
    anteckningar: "upph. 4-6, 8-10, 20 §§"
  - beteckning: "1990:1251"
    rubrik: "Förordning (1990:1251) om ändring i kungörelsen (1964:886) om medelsförvaltningen i länen (medelsförvaltningskungörelsen)"
    ikraft_datum: 1991-01-01
    anteckningar: "ändr. 3, 19 §§"
  - beteckning: "1993:1233"
    anteckningar: upph.
  - beteckning: "1981:1173"
    rubrik: "Förordning (1981:1173) om ändring i kungörelsen (1964:886) om medelsförvaltningen i länen (medelsförvaltningskungörelsen)"
    anteckningar: "upph. 7, 11-16, 18, 21-43 §§; ändr. 3-6, 8-10, 19, 20, 44 §§; omtryck"
  - beteckning: "1980:946"
    rubrik: "Förordning (1980:946) om ändring i kungörelsen (1964:886) om medelsförvaltningen i länen (medelsförvaltningskungörelsen)"
    anteckningar: "upph. 45 §; ändr. 10, 44 §§"
  - beteckning: "1975:896"
    anteckningar: ändr. 3 §
  - beteckning: "1971:773"
    anteckningar: ändr. 3 §
  - beteckning: "1971:472"
    anteckningar: "upph. 17 §; ändr. 3, 12, 19, 25, 32 §§"
  - beteckning: "1967:641"
    anteckningar: "upph. 1, 2 §§; ändr. 3, 9, 12, 25, 32 §§"
  - beteckning: "1966:579"
    anteckningar: "ändr. 1, 2, 4, 8, 10, 43 §§"
---

# Kungörelse (1964:886) om medelsförvaltningen i länen (medelsförvaltningskungörelse)

### 3 §

Skattemyndigheten sänder till riksarkivet avskrift av mantalslängderna senast före utgången av tionde året efter mantalsåret. Längderna skall vara försedda med anteckning om dagen för beslut om ändring av mantalsskrivning. De skall vara bundna och folierade samt försedda med ryggetikett och med koder eller register över kommuner och församlingar.

Skattemyndigheten lämnar därjämte till riksarkivet på medium för automatisk databehandling en kopia av skattelängderna och fastighetslängderna inom tid som riksarkivet bestämmer. Förordning ([1990:1251](https://selex.se/eli/sfs/1990/1251)).

### 19 §

Redovisningsräkning över medel som tillkommer kommuner, landstingskommuner, församlingar, pastorat eller andra kyrkliga samfälligheter och som enligt [1 §](#1) första stycket uppbördslagen ([1953:272](https://selex.se/eli/sfs/1953/272)) ingår i den allmänna uppbörden upprättas för kalenderår.

Redovisningsräkning över medel som tillkommer kommuner, landstingskommuner, församlingar, pastorat eller andra kyrkliga samfälligheter och som enligt föreskrift av regeringen uppbärs i samband med den allmänna uppbörden eller som uppbärs av skattemyndigheten i särskild ordning upprättas likaledes för kalenderår.

Redovisningsräkning enligt första eller andra stycket för ett visst år avlämnas av skattemyndigheten till vederbörande kommun, landstingskommun, församling, pastorat eller annan kyrklig samfällighet i två exemplar senast den 8 mars följande år. Ett exemplar, försett med intyg om räkningens mottagande, återställs och sänds av skattemyndigheten senast den 30 april till riksskatteverket. Förordning ([1990:1251](https://selex.se/eli/sfs/1990/1251)).

### 44 §

Riksskatteverket meddelar de föreskrifter och fastställer formulär till de blanketter som behövs för tillämpningen av denna kungörelse, om inte annat följer av [3 §](#3). Förordning ([1981:1173](https://selex.se/eli/sfs/1981/1173)).

## Övergångsbestämmelser

[1986:319](https://selex.se/eli/sfs/1986/319)

Denna förordning träder i kraft den 1 juli 1986. De nya bestämmelserna tillämpas i fråga om skattelängder som avser 1979 och senare års taxeringar samt i fråga om fastighetslängder som avser 1981 och senare års taxeringar.

[1986:1353](https://selex.se/eli/sfs/1986/1353)

Denna förordning träder i kraft den 1 januari 1987.

Äldre bestämmelser i [3 §](#3) gäller fortfarande i fråga om mantals-, skatte- och fastighetslängder som förvaras hos länsstyrelsen.

[1993:1233](https://selex.se/eli/sfs/1993/1233)

Denna förordning träder i kraft den 1 januari 1994.

Genom förordningen upphävs kungörelsen ([1964:886](https://selex.se/eli/sfs/1964/886)) om medelsförvaltningen i länen. Bestämmelserna i [3 §](#3) nämnda kungörelse skall dock fortfarande gälla i fråga om

1. mantalslängderna till och med mantalsåret 1991,

2. skattelängderna till och med taxeringsåret 1992,

3. fastighetslängderna till och med taxeringsåret 1993.