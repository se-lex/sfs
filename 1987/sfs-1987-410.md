---
beteckning: 1987:410
rubrik: Förordning om bidrag till handikappade för att skaffa motorfordon m.m.
departement: Arbetsmarknadsdepartementet
utfardad_datum: 1987-07-01
publicerad_datum: 2008-10-23
pdf_url: https://svenskforfattningssamling.se/sites/default/files/sfs/1987-07/SFS1987-410.pdf
andringsforfattningar:
  - beteckning: "1988:890"
    anteckningar: upph.
---

# Förordning (1987:410) om bidrag till handikappade för att skaffa motorfordon m.m.

## Inledande bestämmelse

### 1 §

Denna förordning innehåller föreskrifter om bidrag till handikappade för att

1. skaffa personbil eller motordriven invalidvagn,

2. ändra eller skaffa särskild anordning till fordon, eller

3. byta ett fordon som avses i 1.

## Bidrag för nyanskaffning

### 2 §

Bidrag får lämnas till handikappade som är beroende av ett sådant fordon som avses i [1 §](#1) 1 för att

1. genom arbete få sin försörjning eller ett väsentligt tillskott till sin försörjning,

2. genomgå en yrkesinriktad utbildning, eller

3. genomgå yrkesinriktad rehabilitering under vilken han eller hon får utbildningsbidrag.

### 3 §

Helt bidrag lämnas med ett belopp som svarar mot kostnaden för att skaffa fordonet, dock högst 35 000 kronor.

Helt bidrag lämnas till en handikappad vars årliga bruttoinkomst understiger 63 000 kronor.

Med årlig bruttoinkomst avses vad den handikappade sammanlagt uppbär i intäkter av förvärvsarbete och kapital samt som sjukpenning, livränta, pension eller liknande förmån; dock inte handikappersättning eller vårdbidrag enligt lagen ([1962:381](https://selex.se/eli/sfs/1962/381)) om allmän försäkring.

### 4 §

Till en handikappad vars årliga bruttoinkomst överstiger 63 000 kronor lämnas bidrag med högst följande belopp.

## Årlig bruttoinkomst             Bidrag i procent av helt bidrag

63 000--66 999                   80 67 000--70 999                   60 71 000--74 999                   40 75 000--78 999                   20 79 000--                          0

Bidrag för ändringar m. m.

### 5 §

Bidrag till en handikappad som uppfyller villkoren i [2 §](#2) får, oavsett inkomst, lämnas med ett belopp som svarar mot kostnaden för en sådan ändring av eller anordning på ett fordon som behövs för att han eller hon skall kunna bruka det.

## Bidrag för byte av fordon

### 6 §

Bidrag till handikappade som uppfyller villkoren i [2 §](#2) och som behöver byta ett motorfordon får lämnas enligt bestämmelserna i 3 och [4 §](#4)§. Ett bidrag enligt 3 eller [4 §](#4) skall dock minskas med vad den handikappade har erbjudits vid byte av det fordon som han eller hon innehar eller den köpeskilling som har erhållits vid försäljning av fordonet.

### 7 §

Om det fordon som skall bytas har köpts med bidrag enligt denna förordning, får bidrag enligt [6 §](#6) lämnas endast om

1. fem år har förflutit från det att bidrag lämnades senast, och

2. behovet att av trafiksäkerhetsskäl ersätta fordonet har styrkts genom bilinspektör vid trafiksäkerhetsverket.

Om det finns skäl från trafiksäkerhetssynpunkt, får dock bidrag lämnas tidigare än som sägs i första stycket 1.

## Gemensamma bestämmelser

### 8 §

Bestämmelserna i 19 och 21--[23 §](#23)§ förordningen ([1987:405](https://selex.se/eli/sfs/1987/405)) om den arbetsmarknadspolitiska verksamheten gäller när denna förordning tillämpas.

### 9 §

Bidrag enligt denna förordning skall minskas med sådant bidrag till inköp eller ändring av fordonet som den handikappade får från en kommun eller landstingskommun eller i form av försäkringsersättning.

### 10 §

Det medicinska behovet av fordonet eller ändringen eller anordningen skall styrkas med läkarintyg. Intyget skall prövas eller utfärdas av läkare hos länsarbetsnämnden.

### 11 §

Bidrag enligt denna förordning får lämnas till och med månaden före den då den handikappade fyller 65 år.

### 12 §

Används inte fordonet längre för avsett ändamål, skall bidraget betalas tillbaka. Återbetalningsbeloppet skall minskas med en femtedel för varje helt år som har gått sedan bidraget beviljades. Om det finns särskilda skäl, kan återbetalningsskyldigheten jämkas eller efterges.

### 13 §

Länsarbetsnämndens beslut enligt denna förordning får överklagas hos AMS. AMS beslut får överklagas hos regeringen.