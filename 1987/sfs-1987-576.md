---
beteckning: 1987:576
rubrik: "Lag om arvoden m.m. för uppdrag inom riksdagen, dess myndigheter och organ"
departement: Justitiedepartementet
utfardad_datum: 1987-07-01
publicerad_datum: 2008-10-23
forarbeten: "Förs. 1986/87:14, KU 1986/87:37, rskr 1986/87:355"
pdf_url: https://svenskforfattningssamling.se/sites/default/files/sfs/1987-07/SFS1987-576.pdf
andringsforfattningar:
  - beteckning: "1987:1344"
    rubrik: "Lag (1987:1344) om ändring i lagen (1987:576) om arvoden m.m. för uppdrag inom riksdagen, dess myndig- heter och organ"
    ikraft_datum: 1988-01-01
    anteckningar: ändr. 1 §
  - beteckning: "1988:1391"
    rubrik: "Lag (1988:1391) om ändring i lagen (1987:576) om arvoden m.m. för uppdrag inom riksdagen, dess myndig- heter och organ"
    ikraft_datum: 1989-01-01
    anteckningar: ändr. 1-3 §§
  - beteckning: "1989:185"
    anteckningar: upph.
---

# Lag (1987:576) om arvoden m.m. för uppdrag inom riksdagen, dess myndigheter och organ

### 1 §

Arvoden för vissa uppdrag inom riksdagen, dess myndigheter och organ skall utgå enligt följande:

1. Sveriges riksbank

Fullmäktig som inte är tjänsteman i riksbanken: 23 000 kronor för år.

Fullmäktiges ordförande: 7 700 kronor för år utöver fullmäktigearvodet.

Suppleant för fullmäktig som inte är tjänsteman i riksbanken: 7 700 kronor för år.

Ledamot av valutastyrelsen som inte är tjänsteman i riksbanken: 9 200 kronor för år.

Suppleant i valutastyrelsen som inte är tjänsteman i riksbanken: 3 100 kronor för år.

2. Riksdagens förvaltningsstyrelse

Ledamot: 9 200 kronor för år.

Vice ordförande i förvaltningsstyrelsen: 3 100 kronor för år utöver ledamotsarvodet.

Ordförande i direktionen: 3 900 kronor för år utöver arvodet som ledamot av förvaltningsstyrelsen.

Ledamot av direktionen som inte är vice ordförande i förvaltningsstyrelsen eller ordförande i direktionen: 3 100 kronor för år utöver arvodet som ledamot av förvaltningsstyrelsen.

Suppleant i förvaltningsstyrelsen: 3 100 kronor för år.

3. Riksdagens revisorer

Revisor: 12 900 kronor för år.

Ordförande: 5 200 kronor för år utöver arvodet som revisor.

Vice ordförande: 3 900 kronor för år utöver arvodet som revisor.

Ledamot av arbetsutskottet som inte är ordförande eller vice ordförande eller tjänsteman vid kansliet: 3 100 kronor för år utöver arvodet som revisor.

Suppleant: 3 100 kronor för år.

4. Nordiska rådets svenska delegation

Ledamot av arbetsutskottet: 2 300 kronor för år.

Ordförande: 5 700 kronor för år utöver arvodet som ledamot av arbetsutskottet.

Suppleant i arbetsutskottet: sammanträdesarvode enligt [2 §](#2).

5. Riksdagens besvärsnämnd

Ledamot: 1 700 kronor för år.

Ordförande: 5 200 kronor för år utöver ledamotsarvodet.

Suppleant: sammanträdesarvode enligt [2 §](#2).

6. Valprövningsnämnden

Ledamot och suppleant: dagarvode med motsvarande tillämpning av bestämmelserna i förordningen ([1978:45](https://selex.se/eli/sfs/1978/45)) om ersättning vid kommittéuppdrag.

Ordföranden och dennes ersättare: 9 200 kronor för år utöver dagarvodet.

7. Utrikesnämnden

Ledamot och suppleant: sammanträdesarvode enligt [2 §](#2) under tid då riksmöte inte pågår.

8. Stiftelsen Riksbankens jubileumsfond

Ledamot och suppleant: 10 000 kronor för år.

Ordförande: 11 000 kronor för år utöver ledamotsarvodet.

Vice ordförande: 5 500 kronor för år utöver ledamotsarvodet. Lag ([1988:1391](https://selex.se/eli/sfs/1988/1391)).

### 2 §

För fullgörande av i [1 §](#1) angivna uppdrag utgår särskilt arvode för sammanträdesdag (sammanträdesarvode) med belopp som fastställs av riksdagens förvaltningskontor. Sammanträdesarvode utgår dock inte till

a) riksbankschef

b) vice riksbankschef.

Till suppleant som deltar i sammanträde utan att delta i beslut utgår sammanträdesarvode endast om respektive organ beslutar det. Sammanträdesarvode enligt denna paragraf utgår inte när arvodering sker med tillämpning av förordningen ([1978:46](https://selex.se/eli/sfs/1978/46)) om ersättning vid kommittéuppdrag. Lag ([1988:1391](https://selex.se/eli/sfs/1988/1391)).

### 3 §

För resor som företas för fullgörande av uppdrag som avses i [1 §](#1) 1, 6 och 7 utgår resekostnadsersättning, traktamente och annan ersättning enligt allmänt reseavtal som gäller för statens tjänstemän eller, när det är fråga om utrikes resa, enligt utlandsresereglementet ([1953:666](https://selex.se/eli/sfs/1953/666)).

För riksdagsledamot, som uppbär traktamente enligt ersättningsstadgan ([1971:1197](https://selex.se/eli/sfs/1971/1197)) för riksdagens ledamöter 7 och [8 §](#8)§, minskas dock dagtraktamentet med det belopp för dag som utgår enligt nämnda bestämmelser. Lag ([1988:1391](https://selex.se/eli/sfs/1988/1391)).

### 4 §

Riksdagens förvaltningskontor får meddela de beslut och föreskrifter som erfordras för tillämpningen av denna lag.

## Övergångsbestämmelser

[1987:576](https://selex.se/eli/sfs/1987/576)

Denna lag träder i kraft den 1 juli 1987. Den skall dock tillämpas från och med den 1 januari 1987.

Genom lagen upphävs lagen ([1984:665](https://selex.se/eli/sfs/1984/665)) om arvoden m. m. för uppdrag inom riksdagen, dess myndigheter och organ.

[1988:1391](https://selex.se/eli/sfs/1988/1391)

Denna lag träder i kraft den 1 januari 1989 såvitt avser [1 §](#1) 1 och [2 §](#2) i fråga om riksbanksfullmäktig som är deputerad samt såvitt avser [3 §](#3) och i övrigt den 1 juli 1989.

[1989:185](https://selex.se/eli/sfs/1989/185)

Denna lag träder i kraft den 1 maj 1989. Den skall dock tillämpas fr. o. m. den 1 januari 1989.

Genom lagen upphävs lagen ([1987:576](https://selex.se/eli/sfs/1987/576)) om arvoden m. m. för uppdrag inom riksdagen, dess myndigheter och organ.

Arvoden för vissa uppdrag inom riksgäldskontoret skall övergångsvis utgå under perioden den 1 januari 1989 -- den 30 juni 1989 enligt följande:

## Riksgäldskontoret

Fullmäktig: 1 200 kronor för månad.

Fullmäktiges ordförande: 1 200 kronor för månad utöver fullmäktigearvodet.

Ledamot av arbetsutskottet som inte är ordförande eller riksgäldsdirektör: 700 kronor för månad utöver fullmäktigearvodet.

Suppleant för fullmäktig: 275 kronor för månad.

Sammanträdesarvode för fullgörande av angivna uppdrag skall bestämmas med tillämpning av [2 §](#2).