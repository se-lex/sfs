---
beteckning: 1987:444
rubrik: Lag om försöksverksamhet med kommunal tillståndsprövning enligt miljöskyddslagen
departement: Miljö- och energidepartementet
utfardad_datum: 1987-07-01
publicerad_datum: 2007-08-22
utgar_datum: 1989-07-01
forarbeten: "Prop 1986/87:118, KU 1986/87:30, rskr 1986/87:323"
pdf_url: https://svenskforfattningssamling.se/sites/default/files/sfs/1987-07/SFS1987-444.pdf
andringsforfattningar:
  - beteckning: "1988:1418"
    rubrik: "Lag (1988:1418) om fortsatt giltighet av lagen (1987:444) om för- söksverksamhet med kommunal tillståndsprövning enligt miljöskyddslagen (1969:387)"
    ikraft_datum: 1989-01-01
    anteckningar: forts. giltighet
---

# Lag (1987:444) om försöksverksamhet med kommunal tillståndsprövning enligt miljöskyddslagen (1969:387)

## Lagens tillämpningsområde

### 1 §

Försöksverksamhet med kommunal prövning av frågor om tillstånd till motorsportbanor och skjutbanor enligt miljöskyddslagen ([1969:387](https://selex.se/eli/sfs/1969/387)) får bedrivas enligt bestämmelserna i denna lag.

Försöksverksamheten skall bedrivas i den eller de av följande kommuner som skriftligen har underrättat länsstyrelsen om att de åtar sig att delta i denna verksamhet, nämligen Haninge, Tyresö, Gnosjö, Helsingborg, Varberg, Ale, Örebro, Sandviken och Bräcke.

Denna lag gäller inte försvarsmaktens anläggningar.

## Handläggning

### 2 §

Frågor om tillstånd som avses i [1 §](#1) skall prövas av miljö- och hälsoskyddsnämnden.

Bestämmelserna i miljöskyddslagen ([1969:387](https://selex.se/eli/sfs/1969/387)) om ärenden som prövas av koncessionsnämnden för miljöskydd skall tillämpas också på sådana ärenden. Vad som sägs i [14 §](#14) andra stycket 3 nämnda lag skall dock tillämpas endast om det behövs för utredningen i ärendet.

## Överklagande

### 3 §

Miljö- och hälsoskyddsnämndens beslut får överklagas hos länsstyrelsen.

Beslut om ersättning för kostnader enligt [14 §](#14) femte stycket andra meningen miljöskyddslagen ([1969:387](https://selex.se/eli/sfs/1969/387)) överklagas dock genom besvär hos kammarrätten.

Länsstyrelsens beslut får överklagas hos regeringen.