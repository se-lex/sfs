---
beteckning: 1963:678
rubrik: Reglemente för Padjelanta nationalpark
departement: Miljö- och energidepartementet
utfardad_datum: 1963-12-19
publicerad_datum: 2008-10-08
forarbeten: "Jfr prop. 1962:126; JoU 1962:17; Rskr 1962:200"
pdf_url: https://svenskforfattningssamling.se/sites/default/files/sfs/1963-12/SFS1963-678.pdf
andringsforfattningar:
  - beteckning: "1987:938"
    anteckningar: upph.
  - beteckning: "1968:677"
    anteckningar: "ändr. 2, 5 §§"
  - beteckning: "1967:771"
    anteckningar: ändr. 4 §
---

# Reglemente (1963:678) för Padjelanta nationalpark

## 1 §

Padjelanta nationalpark, som har tillkommit i syfte att bevara ett på sjöar och vidsträckta hedar rikt fjällandskap i dess naturliga tillstånd, skall, med särskild hänsyn till lapparnas näringsutövning, vårdas och förvaltas i överensstämmelse med detta syfte.

## 2 §

Inom nationalparken skall, med de undantag som framgå av [4 §](#4) här nedan och [6 §](#6) naturvårdslagen den 11 december 1964 (nr 822), vara förbjudet

att förstöra eller skada markens yta eller fast naturföremål så ock att bortföra mineral;

att fälla eller skada växande eller döda träd eller buskar så ock att borttaga andra växter eller växtdelar;

att fiska utan särskilt tillstånd;

att jaga, fånga eller avsiktligt döda vilda djur så ock att från ort till annan föra dödat eller fångat djur eller att skada eller bortföra ägg, rom eller bo;

att uppföra byggnad eller stadigvarande bostad, verkställa odling eller beta kreatur;

att medföra hund. Kungörelse ([1968:677](https://selex.se/eli/sfs/1968/677)).

## 3 §

Inom nationalparken skall vidare vara förbjudet att nyttja motordrivet fordon eller motorbåt eller landa med luftfartyg utom då det sker i ärende för lappväsendet eller för lapp, som hör till någon av Sirkas, Jåkkåkaska, Tuorpons, Luokta-Mavas, Serri och Udtja lappbyar, eller i polis-, sjukvårds- eller räddningsärende.

## 4 §

Utan hinder av bestämmelserna i [2 §](#2) skall vara tillåtet dels

att vid tillfälligt behov använda torra grenar för att göra upp eld eller anordna skydd;

att plocka bär för omedelbar förtäring;

att döda djur då det sker till försvar mot angrepp på person eller egendom;

att vid färd inom nationalparken beta medförda, för resan erforderliga rid- och klövjedjur;

att under tiden den 1 januari-den 30 april medföra draghund, därest denna ständigt hålles under omedelbar tillsyn;

dels, för lapp som hör till någon av Sirkas, Jåkkåkaska och Tourpons lappbyar,

att med iakttagande av eljest gällande fridlysningsbestämmelser jaga älg;

att bedriva sådan jakt som avses i [15 §](#15) 2 mom. jaktstadgan den 3 juni 1938 (nr 279);

att vid jakt nyttja hund. Kungörelse ([1967:771](https://selex.se/eli/sfs/1967/771)).

## 5 §

Om åliggande för domänverket att meddela ordningsföreskrifter för nationalparken samt om rätt för verket att medgiva undantag från förbud, som meddelas i detta reglemente eller i ordningsföreskrifterna, stadgas i naturvårdskungörelsen den 11 december 1964 (nr 825). Kungörelse ([1968:677](https://selex.se/eli/sfs/1968/677)).