---
beteckning: 1997:240
rubrik: Lag om införande av lagen om arbetslöshetsförsäkring och lagen om arbetslöshetskassor
departement: Arbetsmarknadsdepartementet
utfardad_datum: 1997-05-29
ikraft_datum: 1998-01-01
publicerad_datum: 2024-06-25
forarbeten: "Prop. 1996/97:107, 1996/97:150, bet. 1996/97:AU13, rskr. 1996/97:236"
pdf_url: https://svenskforfattningssamling.se/sites/default/files/sfs/1997-05/SFS1997-240.pdf
---

# Lag om införande av lagen om arbetslöshetsförsäkring och lagen om arbetslöshetskassor

## 1 §

Lagen ([1997:238](https://selex.se/eli/sfs/1997/238)) om arbetslöshetsförsäkring och lagen ([1997:239](https://selex.se/eli/sfs/1997/239)) om arbetslöshetskassor träder i kraft den 1 januari 1998 då lagen ([1973:370](https://selex.se/eli/sfs/1973/370)) om arbetslöshetsförsäkring och lagen ([1973:371](https://selex.se/eli/sfs/1973/371)) om kontant arbetsmarknadsstöd upphör att gälla.

## 2 §

Arbetslöshetskassor som har registrerats med stöd av äldre lagstiftning och som bedrev verksamhet enligt sådan lagstiftning vid utgången av 1997 ska anses registrerade med rätt att handha arbetslöshetsförsäkringen enligt lagen ([1997:238](https://selex.se/eli/sfs/1997/238)) om arbetslöshetsförsäkring och lagen ([2024:506](https://selex.se/eli/sfs/2024/506)) om arbetslöshetsförsäkring. Lag ([2024:511](https://selex.se/eli/sfs/2024/511)).

## 3 §

Stödtagare som enligt lagen ([1973:371](https://selex.se/eli/sfs/1973/371)) om kontant arbetsmarknadsstöd påbörjat en ersättningsperiod före ikraftträdandet har rätt till fortsatt ersättning i den perioden. Längden av ersättningsperioden skall då beräknas enligt bestämmelserna i lagen ([1997:238](https://selex.se/eli/sfs/1997/238)) om arbetslöshets- försäkring. Ersättningen lämnas i form av grundbelopp.

## 4 §

Försäkrade enligt lagen ([1973:370](https://selex.se/eli/sfs/1973/370)) om arbetslöshetsförsäkring som påbörjat en ersättningsperiod före ikraftträdandet har rätt till de återstående antal dagar av ersättningsperioden som följer av [14 §](#14) i den lagen. Ersättningen lämnas i form av inkomstrelaterad ersättning.

## 5 §

Försäkrade enligt lagen ([1973:370](https://selex.se/eli/sfs/1973/370)) om arbetslöshets- försäkring som fått kontant arbetsmarknadsstöd enligt [1 §](#1) 3 lagen ([1973:371](https://selex.se/eli/sfs/1973/371)) om kontant arbetsmarknadsstöd är berättigade till ersättning enligt grundförsäkringen även om de inte uppfyller arbetsvillkoret.

## 5 a §

Med avvikelse från vad som anges i lagen ([1997:238](https://selex.se/eli/sfs/1997/238)) om arbetslöshetsförsäkring gäller följande. Personer som med stöd av [3 b §](#3b) lagen ([1973:370](https://selex.se/eli/sfs/1973/370)) om arbetslöshetsförsäkring eller [3 b §](#3b) lagen ([1973:371](https://selex.se/eli/sfs/1973/371)) om kontant arbetsmarknadsstöd tillerkänts tillfällig avgångsersättning är, under förutsättning att de är helt arbetslösa, berättigade till fortsatt sådan ersättning enligt inkomstbortfallsförsäkringen eller grundförsäkringen till dess de fyller 65 år.

## 6 §

Med beslut om avstängning enligt 43-[46 §](#46)§ och beslut om frånkännande enligt [66 §](#66) lagen ([1997:238](https://selex.se/eli/sfs/1997/238)) om arbetslöshetförsäkring jämställs motsvarande beslut enligt lagen ([1973:370](https://selex.se/eli/sfs/1973/370)) om arbetslöshetsförsäkring och lagen ([1973:371](https://selex.se/eli/sfs/1973/371)) om kontant arbetsmarknadsstöd.

## 7 §

Bestämmelsen i [13 §](#13) första stycket 3 och andra stycket lagen ([1997:238](https://selex.se/eli/sfs/1997/238)) om arbetslöshetsförsäkring tillämpas om anställningen upphört efter ikraftträdandet och avtalet om avgångsvederlag har träffats efter den 14 mars 1997.

Om en sökande, vars anställning upphört efter ikraftträdandet och som omfattas av ett avtal om avgångsvederlag som träffats före den 14 mars 1997, fått sin ersättningsrätt prövad under tiden den 1 januari - 31 maj 1998 skall arbetslöshetskassan göra en förnyad prövning av sökandens rätt till ersättning. Lag ([1998:162](https://selex.se/eli/sfs/1998/162)).

## 8 §

Äldre föreskrifter i lagen ([1973:370](https://selex.se/eli/sfs/1973/370)) om arbetslös- hetsförsäkring och lagen ([1973:371](https://selex.se/eli/sfs/1973/371)) om kontant arbets- marknadsstöd gäller fortfarande i fråga om omprövning och överklagande av beslut som meddelats före ikraftträdandet.

## 9 §

En anvisning om utbetalning av stöd enligt lagen ([1973:371](https://selex.se/eli/sfs/1973/371)) om kontant arbetsmarknadsstöd som har kommit in till en allmän försäkringskassa före ikraftträdandet skall verkställas av den kassan. Övriga utbetalningar av kontant arbetsmarknadsstöd skall göras av arbetslöshetskassorna med tillämpning av bestämmelserna i lagen ([1997:238](https://selex.se/eli/sfs/1997/238)) om arbetslöshetsförsäkring.