---
beteckning: 1990:662
rubrik: Lag om skatt på vissa premiebetalningar
departement: Finansdepartementet
utfardad_datum: 1990-06-14
publicerad_datum: 2008-10-24
forarbeten: "Prop. 1989/90:110, 1989/90:SkU30, rskr 1989/90:356"
pdf_url: https://svenskforfattningssamling.se/sites/default/files/sfs/1990-06/SFS1990-662.pdf
andringsforfattningar:
  - beteckning: "1993:467"
    rubrik: "Lag (1993:467) om ändring i lagen (1990:662) om skatt på vissa premiebetalningar"
    ikraft_datum: 1993-07-01
    anteckningar: ändr. 5 §
  - beteckning: "1995:1540"
    rubrik: "Lag (1995:1540) om ändring i lagen (1990:662) om skatt på vissa premiebetalningar"
    ikraft_datum: 1996-01-01
    anteckningar: ändr. 1 §
  - beteckning: "1996:1242"
    rubrik: "Lag (1996:1242) om upphävande av lagen (1990:662) om skatt på vissa premiebetalningar"
    anteckningar: upph.
---

# Lag (1990:662) om skatt på vissa premiebetalningar

### 1 §

Till staten skall betalas skatt enligt denna lag på premier som erläggs av svensk juridisk person och fysisk person, som är bosatt i Sverige eller stadigvarande vistas här avseende personförsäkring som har meddelats i en utomlands bedriven försäkringsrörelse. Med premier likställs ersättning som lämnats vid sådan överlåtelse som avses i [2 §](#2) under förutsättning att tidigare betalningar för försäkringen inte varit skattepliktiga enligt denna lag.

Skatt skall dock ej betalas för premier som utgör omkostnad i näringsverksamhet utom riket. Lag ([1995:1540](https://selex.se/eli/sfs/1995/1540)).

### 2 §

Skattskyldig är den som har slutit försäkringsavtal med utländskt försäkringsföretag eller den som vid överlåtelse av försäkringen trätt i dennes ställe.

### 3 §

Skatten utgår med 15 procent av premiebeloppet.

### 4 §

Skattskyldighet inträder när betalning sker.

### 5 §

Beskattningsmyndigheten kan på ansökan förklara att premieskatt inte skall betalas.

Som förutsättning för att en sådan förklaring skall lämnas gäller att det utländska försäkringsföretaget i den stat där det är hemmahörande är underkastat en inkomstbeskattning som är jämförlig med den beskattning  som skulle ha följt av en beskattning enligt lagen ([1947:576](https://selex.se/eli/sfs/1947/576)) om statlig inkomstskatt eller enligt lagen ([1990:661](https://selex.se/eli/sfs/1990/661)) om avkastningsskatt på pensionsmedel. Om det inte finns fulla skäl för befrielse får skatten sättas ned till hälften.

Beskattningsmyndighetens beslut i fråga som här avses får överklagas hos Riksskatteverket. Riksskatteverkets beslut får inte överklagas. Lag ([1993:467](https://selex.se/eli/sfs/1993/467)).

### 6 §

Skattskyldig skall anmäla sig till beskattningsmyndigheten för registrering.

### 7 §

Den som är skattskyldig skall lämna deklaration för varje beskattningsår då betalning skett.

### 8 §

Regler för förfarandet vid beskattningen finns i lagen ([1984:151](https://selex.se/eli/sfs/1984/151)) om punktskatter och prisregleringsavgifter.

## Övergångsbestämmelser

[1993:467](https://selex.se/eli/sfs/1993/467)

Denna lag träder i kraft den 1 juli 1993. Beslut som meddelats av beskattningsmyndigheten före ikraftträdandet överklagas enligt äldre bestämmelser.

[1995:1540](https://selex.se/eli/sfs/1995/1540)

Denna lag träder i kraft den 1 januari 1996 och tillämpas i fråga om ersättning som lämnas efter den 30 juni 1995.