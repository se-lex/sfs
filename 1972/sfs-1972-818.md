---
beteckning: 1972:818
rubrik: Brev till riksåklagaren om väckande av åtal i vissa fall
departement: Justitiedepartementet
utfardad_datum: 1972-12-28
publicerad_datum: 2008-10-08
pdf_url: https://svenskforfattningssamling.se/sites/default/files/sfs/1972-12/SFS1972-818.pdf
andringsforfattningar:
  - beteckning: "1993:1467"
    anteckningar: upph.
---

# Brev (1972:818) till riksåklagaren om väckande av åtal i vissa fall

- - - - - - - - - - - - - - - - - - - - - - - - - - - - - - - - - - Kungl. Maj:t förordnar följande.

Riksåklagaren meddelar förordnande enligt [2 kap. 5 eller 5 a § brottsbalken](https://selex.se/eli/sfs/1962/700#kap2.5) om åtal för

1. brott som begåtts inom riket på utländskt fartyg eller luftfartyg av utlänning, som var befälhavare eller tillhörde besättningen på fartyget eller annars medföljde detta, mot sådan utlänning eller mot utländskt intresse,

2. brott som begåtts utom riket av svensk medborgare eller av utlänning med hemvist i Sverige,

3. gärning vilken begåtts av svensk medborgare eller utlänning med hemvist i Sverige i fall då frågan om ansvar för samma gärning prövats genom dom meddelad i främmande stat.

Detta bemyndigande gäller fr.o.m. den 1 juli 1973 då brevet ([1972:44](https://selex.se/eli/sfs/1972/44)) till riksåklagaren om väckande av åtal i vissa fall skall upphöra att gälla.