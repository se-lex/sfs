---
beteckning: 1972:116
rubrik: Kungörelse om tull- och skattefrihet vid uppförande och underhåll av vissa stängsel för renar
departement: Utrikesdepartementet
utfardad_datum: 1972-04-21
publicerad_datum: 2007-09-06
pdf_url: https://svenskforfattningssamling.se/sites/default/files/sfs/1972-04/SFS1972-116.pdf
andringsforfattningar:
  - beteckning: "1999:481"
    rubrik: "Förordning (1999:481) om ändring i kungörelsen (1972:116) om tull- och skattefrihet vid uppförande och underhåll av vissa stängsel för renar"
    ikraft_datum: 1999-07-01
    anteckningar: ändr. 2 §
---

# Kungörelse (1972:116) om tull- och skattefrihet vid uppförande och underhåll av vissa stängsel för renar

Kungl. Maj:t har, med stöd av förordningen ([1968:226](https://selex.se/eli/sfs/1968/226)) om rätt för Konungen  att medge tull- och skattefrihet m.m. för anläggning som uppföres vid rikets gräns, funnit gott förordna som följer.

## 1 §

Artikel 6 andra--fjärde styckena i protokollet den 13 december 1971 mellan Sverige och Norge om uppförande och underhåll av renstängsel utmed vissa delar av riksgränsen (Jämtlands län och Nord- Tröndelag och Sör-Tröndelag fylker) och artikel 13 andra stycket i protokollet den 9 februari 1972 mellan Sverige och Norge om uppförande och underhåll av spärrstängsel för renar skall lända till efterrättelse för Sveriges del.

Artikel 6 andra--fjärde styckena i protokollet den 13 december 1971 skall tillämpas även i fråga om vara som är avsedd att användas för underhåll av renstängsel enligt protokollet.

Lydelsen av protokollet den 13 december 1971 framgår av bilaga till denna kungörelse och lydelsen av protokollet den 9 februari 1972 av bilaga 2 till lagen ([1972:114](https://selex.se/eli/sfs/1972/114)) med anledning av konventionen den 9 februari 1972 mellan Sverige och Norge om renbetning.

## 2 §

I fråga om införsel av vara som skall användas för arbete som avses i protokollen äger Tullverket utfärda tillämpningsföreskrifter. Förordning ([1999:481](https://selex.se/eli/sfs/1999/481)).