---
beteckning: 1972:474
rubrik: "Kungörelse om kupongskatt för personer med hemvist i vissa brittiska territorier, m.m."
departement: Finansdepartementet
utfardad_datum: 1972-09-08
publicerad_datum: 2008-10-08
pdf_url: https://svenskforfattningssamling.se/sites/default/files/sfs/1972-09/SFS1972-474.pdf
andringsforfattningar:
  - beteckning: "1987:1045"
    anteckningar: upph.
---

# Kungörelse (1972:474) om kupongskatt för personer med hemvist i vissa brittiska territorier, m.m.

## Kupongskatt för personer med hemvist i vissa brittiska  territorier

### 1 §

Är enligt kungörelsen ([1972:473](https://selex.se/eli/sfs/1972/473)) om tillämpning beträffande vissa brittiska territorier av dubbelbeskattningsavtalet den 28 juli 1960 mellan Sverige samt Storbritannien och Nordirland utdelning på aktie i svenskt aktiebolag befriad från kupongskatt, iakttages befrielsen vid utbetalning av utdelningen. Därvid gäller bestämmelserna i [2 §](#2).

Utbetalas utdelning som avses i första stycket till någon som innehar aktien under sådana förhållanden att annan därigenom obehörigen  beredes förmån vid taxering till inkomstskatt eller vinner befrielse  från kupongskatt eller är det i annat fall icke uppenbart att  utdelningen är befriad från kupongskatt, innehålles sådan skatt med  belopp enligt [5 §](#5) kupongskatteförordningen ([1970:624](https://selex.se/eli/sfs/1970/624)).

### 2 §

Beträffande utdelning i avstämningsbolag tillämpas bestämmelserna  i kupongskattekungörelsen ([1971:49](https://selex.se/eli/sfs/1971/49)).

I fråga om utdelning i annat aktiebolag än avstämningsbolag skall utbetalaren tillse, att uppgifter enligt [14 §](#14) kuponskatteförordningen ([1970:624](https://selex.se/eli/sfs/1970/624)) lämnas jämte intyg av myndighet eller bank i vederbörande territorium att den utdelningsberättigade hade hemvist i territoriet i fråga vid utdelningstillfället.

### 3 §

Kupongskatt som innehållits enligt [1 §](#1) andra stycket skall restitueras, om utdelningen enligt kungörelsen [1972:473](https://selex.se/eli/sfs/1972/473) är befriad  från sådan skatt.

### 4 §

Ansökan om restitution prövas av riksskatteverket.

### 5 §

Ansökan om restitution göres skriftligen av den utdelningsberättigade. Ansökningshandlingen skall ha kommit in till riksskatteverket före utgången av femte kalenderåret efter utdelningstillfället. Vid ansökningshandlingen fogas intyg eller annan utredning om den erlagda kupongskatten och utredning om de omständigheter sökanden åberopar för befrielse från kupongskatten.

### 6 §

Talan mot riksskatteverkets beslut i ärende om restitution föres i den ordning som anges i [29 §](#29) kupongskatteförordningen ([1970:624](https://selex.se/eli/sfs/1970/624)).

## Övriga bestämmelser beträffande personer med hemvist i vissa brittiska territorier

### 7 §

Ansökan om befrielse från statlig inkomstskatt på utdelning på andel i svensk ekonomisk förening enligt artikel VII (1) (b) i avtalet göres skriftligen av den utdelningsberättigade. Ansökan göres hos den taxeringsnämnd som har att fastställa den utdelningsberättigades taxering till statlig inkomstskatt för det år då utdelningen tages  till beskattning eller, om taxeringsnämndens arbete beträffande  taxeringen för detta år avslutats, hos den domstol som har att upptaga besvär över nämnda taxering. Ansökan göres dock senast före utgången  av tredje kalenderåret efter det då utdelningen blev tillgänglig för  lyftning.

I samband med ansökningen skall den utdelningsberättigade ge in intyg om hemvist enligt [2 §](#2) andra stycket.

### 8 §

Talan mot beslut i ärende som avses i [7 §](#7) föres i den ordning som anges i taxeringslagen ([1956:623](https://selex.se/eli/sfs/1956/623)) och förvaltningsprocesslagen ([1971:291](https://selex.se/eli/sfs/1971/291)). (Jämför [1974:773](https://selex.se/eli/sfs/1974/773) ö.b.)

### 9 §

Har person med hemvist i något av de i [10 §](#10) angivna territorierna uppburit utdelning från svenskt aktiebolag eller svensk ekonomisk förening och erfordras för tillämpning av artikel XXIII (1) i avtalet utredning om inkomstskatt som utdelande bolag eller förening har att erlägga i Sverige, lämnas sådan utredning genom finansdepartementets förmedling på begäran av myndighet i territoriet i fråga.

### 10 §

De brittiska territorier som avses i denna kungörelse är

Antigua Brittiska Honduras Brittiska Jungfruöarna Dominica Gilbert- och Elliceöarna Grenada Montserrat St. Christopher, Nevis och Anguilla St. Lucia St. Vincent Seychellerna.