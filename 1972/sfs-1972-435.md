---
beteckning: 1972:435
rubrik: Lag om överlastavgift
departement: Landsbygds- och infrastrukturdepartementet
utfardad_datum: 1972-06-07
publicerad_datum: 2025-01-02
forarbeten: "Prop. 1972:81, TU 13, rskr 232"
pdf_url: https://svenskforfattningssamling.se/sites/default/files/sfs/1972-06/SFS1972-435.pdf
andringsforfattningar:
  - beteckning: "1984:173"
    rubrik: "Lag (1984:173) om ändring i lagen (1972:435) om överlastavgift"
    ikraft_datum: 1984-07-01
    anteckningar: "ändr. 9 §; nya 10, 11 §§"
  - beteckning: "1988:334"
    rubrik: "Lag (1988:334) om ändring i lagen (1972:435) om överlastavgift"
    ikraft_datum: 1989-01-01
    anteckningar: ändr. 9 §
  - beteckning: "1990:14"
    rubrik: "Lag (1990:14) om ändring i lagen (1972:435) om överlastavgift"
    ikraft_datum: 1990-04-01
    anteckningar: "upph. 8 a §; ändr. 1-5, 8, 11 §§"
  - beteckning: "1990:1197"
    rubrik: "Lag (1990:1197) om ändring i lagen (1972:435) om överlastavgift"
    ikraft_datum: 1993-01-01
    anteckningar: "ändr. 7, 8 §§"
  - beteckning: "1992:631"
    rubrik: "Lag (1992:631) om ändring i lagen (1972:435) om överlastavgift"
    ikraft_datum: 1993-01-01
    anteckningar: ändr. 9 §
  - beteckning: "1993:678"
    rubrik: "Lag (1993:678) om ändring i lagen (1972:435) om överlastavgift"
    ikraft_datum: 1993-10-01
    anteckningar: ändr. 9 §
  - beteckning: "1993:1604"
    rubrik: "Lag (1993:1604) om ändring i lagen (1972:435) om överlastavgift"
    ikraft_datum: 1994-07-01
    anteckningar: ändr. 9 §
  - beteckning: "1994:1420"
    rubrik: "Lag (1994:1420) om ändring i lagen (1972:435) om överlastavgift"
    ikraft_datum: 1995-01-01
    anteckningar: "ändr. 2, 3 §§"
  - beteckning: "1995:28"
    rubrik: "Lag (1995:28) om ändring i lagen (1972:435) om överlastavgift"
    ikraft_datum: 1995-04-01
    anteckningar: ändr. 11 §
  - beteckning: "1994:1729"
    rubrik: "Lag (1994:1729) om ändring i lagen (1972:435) om överlastavgift"
    ikraft_datum: 1995-07-01
    anteckningar: ändr. 9 §
  - beteckning: "1995:1203"
    rubrik: "Lag (1995:1203) om ändring i lagen (1972:435) om överlastavgift"
    ikraft_datum: 1996-01-01
    anteckningar: "ändr. 9, 10, 11 §§"
  - beteckning: "1999:879"
    rubrik: "Lag (1999:879) om ändring i lagen (1972:435) om överlastavgift"
    ikraft_datum: 2000-01-01
    anteckningar: ändr. 9 §
  - beteckning: "2001:560"
    rubrik: "Lag (2001:560) om ändring i lagen (1972:435) om överlastavgift"
    ikraft_datum: 2001-10-01
    anteckningar: ändr. 8 §; ny 1 a §
  - beteckning: "2002:402"
    rubrik: "Lag (2002:402) om ändring i lagen (1972:435) om överlastavgift"
    ikraft_datum: 2003-01-01
    anteckningar: upph. 10 §; ändr. 11 §
  - beteckning: "2004:1083"
    rubrik: "Lag (2004:1083) om ändring i lagen (1972:435) om överlastavgift"
    ikraft_datum: 2005-01-01
    anteckningar: "ändr. 9, 11 §§; nya 8 a, 8 b, 8 c, 8 d, 8 e §§"
  - beteckning: "2006:230"
    rubrik: "Lag (2006:230) om ändring i lagen (1972:435) om överlastavgift"
    ikraft_datum: 2006-05-01
    anteckningar: "ändr. 7, 9 §§; ny 10 §"
  - beteckning: "2006:559"
    rubrik: "Lag (2006:559) om ändring i lagen (1972:435) om överlastavgift"
    ikraft_datum: 2006-10-01
    anteckningar: ny 7 §
  - beteckning: "2008:211"
    rubrik: "Lag (2008:211) om ändring i lagen (1972:435) om överlastavgift"
    ikraft_datum: 2008-07-01
    anteckningar: ändr. 9 §
  - beteckning: "2009:225"
    rubrik: "Lag (2009:225) om ändring i lagen (1972:435) om överlastavgift"
    ikraft_datum: 2009-04-29
    anteckningar: ändr. 1 §
  - beteckning: "2009:1349"
    rubrik: "Lag (2009:1349) om ändring i lagen (1972:435) om överlastavgift"
    ikraft_datum: 2010-01-01
    anteckningar: "ändr. 1, 8, 8 d, 9, 11 §§"
  - beteckning: "2009:1350"
    rubrik: "Lag (2009:1350) om ändring i lagen (1972:435) om överlastavgift"
    ikraft_datum: 2010-02-15
    anteckningar: ändr. 11 §
  - beteckning: "2014:716"
    rubrik: "Lag (2014:716) om ändring i lagen (1972:435) om överlastavgift"
    ikraft_datum: 2015-01-01
    anteckningar: "ändr. 8 a, 8 d §§"
  - beteckning: "2014:1409"
    rubrik: "Lag (2014:1409) om ändring i lagen (1972:435) om överlastavgift"
    ikraft_datum: 2015-01-02
    anteckningar: "ändr. 8 a, 8 b, 8 d §§, 11 §"
  - beteckning: "2015:444"
    rubrik: "Lag (2015:444) om ändring i lagen (1972:435) om överlastavgift"
    ikraft_datum: 2015-08-01
    anteckningar: ändr. 11 §
  - beteckning: "2015:790"
    rubrik: "Lag (2015:790) om ändring i lagen (1972:435) om överlastavgift"
    ikraft_datum: 2016-01-01
    anteckningar: ändr. 1 §
  - beteckning: "2024:1090"
    rubrik: "Lag (2024:1090) om ändring i lagen (1972:435) om överlastavgift"
    ikraft_datum: 2025-01-01
    anteckningar: "ändr. 1 a, 6, 8 b, 8 d, 11 §§; nya 12, 13 §§"
  - beteckning: "1992:1732"
    rubrik: "Lag (1992:1732) om ändring i lagen (1990:14) om ändring i lagen (1972:435) om överlastavgift"
    anteckningar: "ändr. 1 § i 1990:14"
  - beteckning: "1974:292"
    anteckningar: ändr. 9 §; ny 8 a §
  - beteckning: "1975:1413"
    anteckningar: "ändr. 7, 8 a, 9 §§"
  - beteckning: "1978:451"
    rubrik: "Lag (1978:451) om ändring i lagen (1972:435) om överlastavgift"
    anteckningar: ändr. 7 §
  - beteckning: "1978:454"
    rubrik: "Förordning (1978:454) om ikraftträdande av lagen (1978:451) om ändring i lagen (1972:435) om överlastavgift"
    anteckningar: "ikrafttr. av 1978:451"
  - beteckning: "1982:173"
    rubrik: "Lag (1982:173) om ändring i lagen (1972:435) om överlastavgift"
    anteckningar: ändr. 1 §
  - beteckning: "1990:1196"
    rubrik: "Lag (1990:1196) om ändring i lagen (1990:14) om ändring i lagen (1972:435) om överlastavgift"
    anteckningar: "ändr. ikraftträdandebest. till 1990:14"
  - beteckning: "1992:1733"
    rubrik: "Lag (1992:1733) om ändring i lagen (1990:1196) om ändring i lagen (1990:14) om ändring i lagen (1972:435) om överlastavgift"
    anteckningar: "ändr. ikrafttr.best. till 1990:1196"
  - beteckning: "1972:837"
    anteckningar: ikrafttr.
---

# Lag (1972:435) om överlastavgift

### 1 §

Överlastavgift tas ut enligt denna lag om ett fordon eller ett fordonståg framförs på väg med högre axeltryck, boggitryck, trippelaxeltryck eller bruttovikt än som är tillåtet för fordonet, fordonståget eller vägen och fordonet är

1. en lastbil som inte är en EG-mobilkran,

2. en buss,

3. en tung terrängvagn som är konstruerad för en högsta hastighet som överstiger 30 kilometer i timmen, eller

4. en släpvagn som dras av en bil, av en tung terrängvagn som är konstruerad för en högsta hastighet som överstiger 30 kilometer i timmen, av ett motorredskap klass I eller av en traktor b.

Med väg avses allmän väg, gata eller annan allmän plats.

Högsta för fordonet tillåtna axeltryck, boggitryck och trippelaxeltryck bestäms med ledning av uppgiften i det senaste registreringsbeviset om den garanterade axelbelastningen.

Denna lag gäller inte i fråga om ett fordon som är registrerat i militära fordonsregistret, används hos Försvarsmakten enligt skriftligt avtal med denna eller är taget i anspråk med nyttjanderätt enligt förfogandelagen ([1978:262](https://selex.se/eli/sfs/1978/262)). Lag ([2015:790](https://selex.se/eli/sfs/2015/790)).

### 1 a §

I denna lag har

1. de ord och uttryck som används för olika slags fordon och olika vikter samma betydelse som i lagen ([2001:559](https://selex.se/eli/sfs/2001/559)) om vägtrafikdefinitioner, och

2. ordet bilinspektör samma betydelse som i fordonslagen ([2002:574](https://selex.se/eli/sfs/2002/574)). Lag ([2024:1090](https://selex.se/eli/sfs/2024/1090)).

### 2 §

Har högsta tillåtna axeltryck, boggitryck eller trippelaxeltryck överskridits, avrundas överlasten för varje axel, boggi eller trippelaxel till närmast lägre, hela hundratal kilogram. Vidare dras för varje axel av 1 000 kilogram.

För återstående överlast (avgiftspliktig överlast) tas överlastavgift ut med ett grundbelopp om 2 000 kr samt därutöver med ett belopp beräknat för varje axel, boggi eller trippelaxel på följande sätt.

## Del av överlasten                               Överlastavgift

100 2 000 kg                                400 kr per 100 kg 2 100 4 000 kg                                600 kr per 100 kg 4 100 6 000 kg                                800 kr per 100 kg 6 100 kg och däröver                        1 000 kr per 100 kg

Lag ([1994:1420](https://selex.se/eli/sfs/1994/1420)).

### 3 §

Har högsta tillåtna bruttovikt överskridits i fråga om ett fordon som inte ingår i ett fordonståg, fördelas överlasten lika på fordonets axlar. Överlasten för varje axel avrundas därefter till närmast lägre, hela hundratal kilogram och minskas sedan med 500 kilogram. Grundbelopp tas ut enligt [2 §](#2) andra stycket. Därefter beräknas  överlastavgift för varje axel med tillämpning av tabellen i [2 §](#2) andra stycket.

Bestämmelserna i första stycket äger motsvarande tillämpning i fråga om fordon, som ingår i fordonståg, när den för tåget tillåtna bruttovikten ej överskridits. Lag ([1994:1420](https://selex.se/eli/sfs/1994/1420)).

### 4 §

Har högsta tillåtna bruttovikt överskridits i fråga om ett fordonståg, fördelas överlasten lika på tågets axlar och beräknas avgiftspliktig överlast och överlastavgift för varje axel enligt [3 §](#3). Har högsta tillåtna bruttovikt överskridits även i fråga om ett eller flera i tåget ingående fordon, beräknas dock avgiftspliktig överlast och överlastavgift för varje fordon för sig, om det sammanlagda beloppet av överlastavgift därvid blir högre. Lag ([1990:14](https://selex.se/eli/sfs/1990/14)).

### 5 §

Överlastavgift utgår för varje färd med avgiftspliktig överlast med det belopp som beräknas för visst fordon eller fordonståg enligt 2, 3 eller [4 §](#4) eller, när både högsta tillåtna axeltryck, boggitryck eller trippelaxeltryck och högsta tillåtna bruttovikt överskridits vid samma färd, med det högsta av de belopp som beräknas för fordonet eller fordonståget enligt angivna bestämmelser.

Har överlastavgift påförts någon för färd med visst fordon och skall sådan avgift påföras honom för färd som företagits med samma fordon inom ett år efter den tidigare färden, utgår avgiften med 50 procent högre belopp än som följer av första stycket. Lag ([1990:14](https://selex.se/eli/sfs/1990/14)).

### 6 §

Om färd med ett fordon med avgiftspliktig överlast fortsätter trots ett förbud mot fortsatt färd, ska överlastavgift påföras även för den färd som ägt rum efter förbudet. Lag ([2024:1090](https://selex.se/eli/sfs/2024/1090)).

### 7 §

Överlastavgift påförs för motordrivet fordon, ägaren, och för släpvagn, ägaren av det fordon som släpvagnen dras av.

I fråga om motordrivet fordon som innehas på grund av kreditköp med förbehåll om återtaganderätt eller som innehas med nyttjanderätt för bestämd tid om minst ett år anses innehavaren som ägare. Innehas fordon i annat fall med nyttjanderätt, anses innehavaren som ägare, om han har befogenhet att bestämma om förare eller anlitar annan förare än ägaren har utsett.

Om ett motordrivet fordon är registrerat i vägtrafikregistret och den som äger fordonet inte har fyllt 18 år, skall den förmyndare som har registrerats i vägtrafikregistret anses som ägare. Detsamma gäller om fordonet innehas under sådana omständigheter som anges i andra stycket av någon som inte har fyllt 18 år.

Om någon använder annans fordon utan lov, påförs användaren överlastavgiften. Lag ([2006:559](https://selex.se/eli/sfs/2006/559)).

### 8 §

Överlastavgift påförs av Transportstyrelsen.

Överlastavgift får sättas ned eller efterges om det finns särskilda skäl. Detta får ske såväl i samband med prövning av ärendet om påföring av överlastavgift som efter särskild ansökan hos Transportstyrelsen. Lag ([2009:1349](https://selex.se/eli/sfs/2009/1349)).

### 8 a §

Om den som enligt [7 §](#7) ska påföras överlastavgift inte har hemvist i Sverige, Danmark, Finland, Island eller Norge, ska en polisman eller bilinspektör vid kontrollen av fordonet eller fordonståget besluta om förskott för överlastavgiften.

Förskottet ska beräknas enligt bestämmelserna i 2–[5 §](#5)§.

Förskottet ska betalas till Polismyndigheten. Lag ([2014:1409](https://selex.se/eli/sfs/2014/1409)).

### 8 b §

Om förskottet enligt [8 a §](#8a) inte betalas omedelbart i samband med kontrollen, får fortsatt färd hindras enligt klampningslagen ([2024:1089](https://selex.se/eli/sfs/2024/1089)). Lag ([2024:1090](https://selex.se/eli/sfs/2024/1090)).

### 8 c §

Har beslut om förskott för överlastavgift fattats, får överlastavgiften inte påföras med ett högre belopp än förskottet. Lag ([2004:1083](https://selex.se/eli/sfs/2004/1083)).

### 8 d §

Om ett förbud enligt [4 §](#4) klampningslagen ([2024:1089](https://selex.se/eli/sfs/2024/1089)) har beslutats, ska en polismans eller bilinspektörs beslut om förskott för överlastavgift samma dag som kontrollen eller så snart som möjligt därefter underställas Transportstyrelsen som

1. omedelbart ska pröva om förskottsbeslutet ska bestå, och

2. så länge förbudet fortfarande gäller, skyndsamt ska handlägga ärendet om överlastavgift.

Transportstyrelsen får vid sin handläggning helt eller delvis sätta ned förskottsbeloppet.

Trots första stycket behöver ett förskottsbeslut inte underställas Transportstyrelsens prövning, om förskottet betalas omedelbart i anslutning till att förbudet beslutats och underställning ännu inte ägt rum. Lag ([2024:1090](https://selex.se/eli/sfs/2024/1090)).

### 8 e §

Påförs inte någon överlastavgift eller nedsätts eller efterges avgiften, skall det överskjutande beloppet återbetalas. Lag ([2004:1083](https://selex.se/eli/sfs/2004/1083)).

### 9 §

Bestämmelserna i 2 kap. [2 §](#kap2.2) första stycket, 5 kap. [17 §](#kap5.17) och [8 kap. 2–4 §§ vägtrafikskattelagen](https://selex.se/eli/sfs/2006/227#kap8.2) ([2006:227](https://selex.se/eli/sfs/2006/227)) ska också gälla överlastavgift. Det som i [5 kap. 17 § vägtrafikskattelagen](https://selex.se/eli/sfs/2006/227#kap5.17) sägs om Skatteverket gäller då Transportstyrelsen. Lag ([2009:1349](https://selex.se/eli/sfs/2009/1349)).

### 10 §

Regeringen eller den myndighet regeringen bestämmer meddelar närmare föreskrifter om hur betalning av överlastavgift skall ske. Lag ([2006:230](https://selex.se/eli/sfs/2006/230)).

### 11 §

Transportstyrelsens beslut enligt denna lag får överklagas till allmän förvaltningsdomstol, om inte annat sägs i [13 §](#13). Skrivelsen med överklag-andet ska ha kommit in till Transportstyrelsen inom tre veckor från den dag då klaganden fick del av beslutet.

Om någon har överklagat ett beslut, får även andra som haft rätt att överklaga beslutet ge in ett överklagande, trots att tiden för överklagande gått ut. Ett sådant överklagande ska ges in inom två veckor från utgången av den tid inom vilken det första överklagandet skulle ha gjorts. Om det första överklagandet återkallas eller förfaller av någon annan anledning, förfaller också det senare överklagandet.

Ett beslut som rör ett motordrivet fordon som är registrerat här i landet, eller en släpvagn som dras av ett sådant fordon, överklagas till den förvaltningsrätt inom vars domkrets ägaren till det motordrivna fordonet har sin adress enligt vägtrafikregistret. I fråga om andra fordon överklagas beslutet till den förvaltningsrätt inom vars domkrets beslutet meddelades. Lag ([2024:1090](https://selex.se/eli/sfs/2024/1090)).

### 12 §

Prövningstillstånd krävs vid överklagande till kammarrätten. Lag ([2024:1090](https://selex.se/eli/sfs/2024/1090)).

### 13 §

En polismans eller bilinspektörs beslut enligt [8 a §](#8a) och Transportstyrelsens beslut enligt [8 d §](#8d) får inte överklagas. Lag ([2024:1090](https://selex.se/eli/sfs/2024/1090)).

## Övergångsbestämmelser

[1978:451](https://selex.se/eli/sfs/1978/451)

Denna lag träder i kraft den dag regeringen bestämmer. Äldre bestämmelser gäller fortfarande i fråga om fordon som innehas med nyttjanderätt enligt upplåtelse som har skett före ikraftträdandet. Regeringen får meddela de ytterligare övergångsbestämmelser som behövs.

[1990:14](https://selex.se/eli/sfs/1990/14)

Denna lag träder i kraft den 1 april 1990. Bestämmelserna i [1 §](#1) om tung terrängvagn och om släpvagn, som dras av tung terrängvagn, traktor eller motorredskap, träder dock i kraft först den 1 januari 1991.

Har den avgiftsgrundande färden ägt rum före ikraftträdandet gäller 1--[5 §](#5)§ i den äldre lydelsen.

[1990:1196](https://selex.se/eli/sfs/1990/1196)

Denna lag träder i kraft den 1 januari 1993.

Har den avgiftsgrundande färden ägt rum före ikraftträdandet gäller 1--[5 §](#5)§ i den äldre lydelsen. Lag ([1992:1733](https://selex.se/eli/sfs/1992/1733)).

[1992:631](https://selex.se/eli/sfs/1992/631)

Denna lag träder i kraft den 1 januari 1993. Äldre föreskrifter gäller dock fortfarande i fråga om överlastavgift som förfallit till betalning före ikraftträdandet.

[1994:1420](https://selex.se/eli/sfs/1994/1420)

Denna lag träder i kraft den 1 januari 1995. Har den avgiftsgrundande färden ägt rum före ikraftträdandet tillämpas äldre betämmelser.

[1995:28](https://selex.se/eli/sfs/1995/28)

Denna lag träder i kraft den 1 april 1995. Beslut som har meddelats före ikraftträdandet överklagas enligt äldre bestämmelser.

[2002:402](https://selex.se/eli/sfs/2002/402)

Denna lag träder i kraft den 1 januari 2003. Äldre föreskrifter gäller fortfarande för förhållanden som hänför sig till tiden före ikraftträdandet.

[2006:230](https://selex.se/eli/sfs/2006/230)

Denna lag träder i kraft den 1 maj 2006. Äldre föreskrifter gäller fortfarande för förhållanden som hänför sig till tiden före ikraftträdandet.

[2006:559](https://selex.se/eli/sfs/2006/559)

1. Denna lag träder i kraft den 1 oktober 2006.

2. Har den avgiftsgrundande färden ägt rum före ikraftträdandet, tillämpas äldre bestämmelser.

[2009:1349](https://selex.se/eli/sfs/2009/1349)

Denna lag träder i kraft den 1 januari 2010. Vid tillämpning av [7 a §](#7a) förvaltningsprocesslagen ([1971:291](https://selex.se/eli/sfs/1971/291)) ska Transportstyrelsen vara den enskildes motpart.

[2024:1090](https://selex.se/eli/sfs/2024/1090)

1. Denna lag träder i kraft den 1 januari 2025.

2. Äldre föreskrifter gäller fortfarande för beslut om att ett fordon eller fordonståg inte får fortsätta färden som meddelats före ikraftträdandet.