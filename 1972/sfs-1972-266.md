---
beteckning: 1972:266
rubrik: Lag om skatt på annonser och reklam
departement: Finansdepartementet
utfardad_datum: 1972-06-02
publicerad_datum: 2021-12-08
forarbeten: "Prop. 1972:58, SkU 29, rskr 202"
pdf_url: https://svenskforfattningssamling.se/sites/default/files/sfs/1972-06/SFS1972-266.pdf
andringsforfattningar:
  - beteckning: "1984:156"
    rubrik: "Lag (1984:156) om ändring i lagen (1972:266) om skatt på annonser och reklam"
    ikraft_datum: 1984-07-01
    anteckningar: "upph. 2, 8, 15, 17, 20, 22, 29, 30 §§; ändr. 11, 14, 16, 19, 21, 24, 26, 32 §§, anvisn. till 13 §; ny 33 §; omtryck"
  - beteckning: "1985:497"
    rubrik: "Lag (1985:497) om ändring i lagen (1972:266) om skatt på annonser och reklam"
    ikraft_datum: 1985-07-01
    anteckningar: "ändr. 14, 26 §§"
  - beteckning: "1985:158"
    rubrik: "Lag (1985:158) om ändring i lagen (1972:266) om skatt på annonser och reklam"
    ikraft_datum: 1985-07-01
    anteckningar: "ändr. 12, 24 §§"
  - beteckning: "1987:1237"
    rubrik: "Lag (1987:1237) om ändring i lagen (1972:266) om skatt på annonser och reklam"
    ikraft_datum: 1988-01-01
    anteckningar: ändr. 26 §
  - beteckning: "1990:1438"
    rubrik: "Lag (1990:1438) om ändring i lagen (1972:266) om skatt på annonser och reklam"
    ikraft_datum: 1991-01-01
    anteckningar: ändr. 9 §
  - beteckning: "1993:468"
    rubrik: "Lag (1993:468) om ändring i lagen (1972:266) om skatt på annonser och reklam"
    ikraft_datum: 1993-07-01
    anteckningar: "ändr. 7, 10, 14, 19, 24, 25, 32 §§"
  - beteckning: "1994:1870"
    rubrik: "Lag (1994:1870) om ändring i lagen (1972:266) om skatt på annonser och reklam"
    ikraft_datum: 1995-01-01
    anteckningar: ändr. 10 §
  - beteckning: "1994:1566"
    rubrik: "Lag (1994:1566) om ändring i lagen (1972:266) om skatt på annonser och reklam"
    ikraft_datum: 1995-01-01
    anteckningar: "ändr. 9, 26, 32 §§; ny 9 a §"
  - beteckning: "1996:962"
    rubrik: "Lag (1996:962) om ändring i lagen (1993:468) om ändring i lagen (1972:266) om skatt på annonser och reklam"
    ikraft_datum: 1997-01-01
    anteckningar: "ändr. övergångsbest. till 1993:468"
  - beteckning: "1998:597"
    rubrik: "Lag (1998:597) om ändring i lagen (1972:266) om skatt på annonser och reklam"
    ikraft_datum: 1999-01-01
    anteckningar: "upph. 7, 14, 23 §§, anvisn. till 14 §; ändr. 4, 5, 6, 9, 11, 13, 26, 32, 33, anvisn. till 9, 13 §§"
  - beteckning: "1999:404"
    rubrik: "Lag (1999:404) om ändring i lagen (1972:266) om skatt på annonser och reklam"
    ikraft_datum: 1999-07-01
    anteckningar: ändr. 26 §
  - beteckning: "1999:1241"
    rubrik: "Lag (1999:1241) om ändring i lagen (1972:266) om skatt på annonser och reklam"
    ikraft_datum: 2000-01-01
    anteckningar: "ändr. anvisn. till 9, 13 §§"
  - beteckning: "2000:48"
    rubrik: "Lag (2000:48) om ändring i lagen (1972:266) om skatt på annonser och reklam"
    ikraft_datum: 2000-03-01
    anteckningar: ny 34 §
  - beteckning: "2000:469"
    rubrik: "Lag (2000:469) om ändring i lagen (1972:266) om skatt på annonser och reklam"
    ikraft_datum: 2000-07-01
    anteckningar: "ändr. 10, 32 §§"
  - beteckning: "2000:1434"
    rubrik: "Lag (2000:1434) om ändring i lagen (1972:266) om skatt på annonser och reklam"
    ikraft_datum: 2001-01-01
    anteckningar: ändr. 26 §
  - beteckning: "2002:401"
    rubrik: "Lag (2002:401) om ändring i lagen (1972:266) om skatt på annonser och reklam"
    ikraft_datum: 2003-01-01
    anteckningar: "upph. 19 §; ändr. 26, 33 §§"
  - beteckning: "2004:122"
    rubrik: "Lag (2004:122) om ändring i lagen (1972:266) om skatt på annonser och reklam"
    ikraft_datum: 2004-04-01
    anteckningar: ändr. 26 §
  - beteckning: "2005:957"
    rubrik: "Lag (2005:957) om ändring i lagen (1972:266) om skatt på annonser och reklam"
    ikraft_datum: 2006-01-01
    anteckningar: "ändr. 12, 24 §§"
  - beteckning: "2006:229"
    rubrik: "Lag (2006:229) om ändring i lagen (1972:266) om skatt på annonser och reklam"
    ikraft_datum: 2006-05-01
    anteckningar: ändr. 26 §
  - beteckning: "2007:1167"
    rubrik: "Lag (2007:1167) om ändring i lagen (1972:266) om skatt på annonser och reklam"
    ikraft_datum: 2008-01-01
    anteckningar: "upph. 24 §; ändr 1, 12, 24, 32 §§, anvisn. till 13 §"
  - beteckning: "2010:108"
    rubrik: "Lag (2010:108) om ändring i lagen (1972:266) om skatt på annonser och reklam"
    ikraft_datum: 2010-04-01
    anteckningar: ändr. 26 §
  - beteckning: "2011:280"
    rubrik: "Lag (2011:280) om ändring i lagen (1972:266) om skatt på annonser och reklam"
    ikraft_datum: 2011-04-15
    anteckningar: ändr. 26 §
  - beteckning: "2011:1305"
    rubrik: "Lag (2011:1305) om ändring i lagen (1972:266) om skatt på annonser och reklam"
    ikraft_datum: 2012-01-01
    anteckningar: ändr. 33 §
  - beteckning: "2016:256"
    rubrik: "Lag (2016:256) om ändring i lagen (1972:266) om skatt på annonser och reklam"
    ikraft_datum: 2016-05-01
    anteckningar: "ändr. 26, 33 §§"
  - beteckning: "2016:1068"
    rubrik: "Lag (2016:1068) om ändring i lagen (1972:266) om skatt på annonser och reklam"
    ikraft_datum: 2017-01-01
    anteckningar: "ändr. 12, 16, 24, 26 §§"
  - beteckning: "2017:1202"
    rubrik: "Lag (2017:1202) om ändring i lagen (1972:266) om skatt på annonser och reklam"
    ikraft_datum: 2018-01-01
    anteckningar: "upph. 24 §; ändr. 1, 4, 12, 16, 18, 21, 26, 32 §§"
  - beteckning: "2019:1170"
    rubrik: "Lag (2019:1170) om ändring i lagen (1972:266) om skatt på annonser och reklam"
    ikraft_datum: 2020-01-01
    anteckningar: "ändr. 12, 16 §§"
  - beteckning: "2021:1166"
    rubrik: "Lag (2021:1166) om upphävande av lagen (1972:266) om skatt på annonser och reklam"
    ikraft_datum: 2022-01-01
    anteckningar: upph.
  - beteckning: "1975:117"
    anteckningar: "ändr. författningsrubr., 1, 4-6, 8, 29, 32 §§, 1, 2 p anvisn. till 1 §, anvisn. till 14 §"
  - beteckning: "1977:1050"
    rubrik: "Lag (1977:1050) om ändring i lagen (1972:266) om skatt på annonser och reklam"
    anteckningar: "ändr. 1, 12, 24 §§"
  - beteckning: "1977:367"
    rubrik: "Lag (1977:367) om ändring i lagen (1972:266) om skatt på annonser och reklam"
    anteckningar: ändr. 24 §
  - beteckning: "1974:416"
    anteckningar: "upph. anvisn. till 5 §; ändr. 1, 5-7, 13, 14, 16, 18, 23, 24, 26, 29, 30, 32 §§, anvisn. till 1, 9, 14, 24 §§"
  - beteckning: "1973:992"
    anteckningar: "upph. 27, 28 §§; ändr. 2, 26, 30 §§"
---

# Lag (1972:266) om skatt på annonser och reklam

#### 1 §

Skatt (reklamskatt) betalas enligt denna lag till staten för annons, som är avsedd att offentliggöras inom landet, och för reklam, som är avsedd att spridas inom landet i annan form än annons.

I denna lag förstås med

1. trycksak, avtryck som framställts i flera lika exemplar i tryckpress eller genom screenförfarande,

2. reklam, meddelande som har till syfte att åstadkomma eller främja avsättning i kommersiell verksamhet av vara, fastighet, nyttighet, rättighet eller tjänst,

3. annons, särskilt utrymme som upplåtits i trycksak för återgivning av text eller bild för annan än utgivaren och sådant utrymme i trycksaken som tagits i anspråk av utgivaren för egen reklam,

4. periodisk publikation, publikation som enligt utgivningsplan ska komma ut med normalt minst fyra nummer om året och som inte är att anse som reklamtrycksak, annonsblad, katalog eller program,

5. reklamtrycksak, trycksak som framställts huvudsakligen i syfte att offentliggöra reklam för utgivaren,

6. annonsblad, trycksak som inte är att anse som en reklamtrycksak och som innehåller annonser och som saknar redaktionellt innehåll eller som har ett obetydligt redaktionellt innehåll utöver sådant som har samband med dem som annonserar,

7. katalog, en efter vissa grunder upprättad förteckning över personer, föremål eller liknande,

8. program, förteckning över personer och deras roll eller nummer vid teaterföreställning, konsert, idrottsevenemang eller liknande. Lag ([2017:1202](https://selex.se/eli/sfs/2017/1202)). (Se vidare anvisningarna.)

#### 3 §

Skatteplikt föreligger, om ej annat följer av [4 §](#4), för annons som avser reklam och för annan annons för vilken vederlag utgår.

#### 4 §

Skatteplikt föreligger inte för annons i

1. periodisk publikation,

2. publikation som ges ut på främmande språk för spridning huvudsakligen utomlands,

3. publikation eller bilaga till publikation, när annonsen avser endast publikationen eller annat nummer av denna eller, i fråga om bok, annan bokutgivning av samma förläggare. Lag ([2017:1202](https://selex.se/eli/sfs/2017/1202)).

#### 5 §

Skatteplikt föreligger, om inte annat följer av [6 §](#6), för reklam som återges

1. i s.k. ljustidning, i eller i anslutning till trafikmedel, butikslokal, sportanläggning, teater eller liknande lokal, på fastighet eller allmän plats eller på annat motsvarande sätt,

2. genom visning av film eller återgivning av ljud. Lag ([1998:597](https://selex.se/eli/sfs/1998/597)).

#### 6 §

Skatteplikt föreligger inte för

1. reklam som avses i [5 §](#5) 1, om fråga är om reklam i eller utanför företags butikslokal, arbetsplats, trafikmedel eller liknande och reklamen avser företaget, dess verksamhet eller utrymmet för reklamen,

2. reklam som avses i [5 §](#5) 2, om reklamen avser kommande verksamhet av det slag som bedrivs där reklamen offentliggörs.

#### 9 §

Skattskyldig är den som i yrkesmässig verksamhet inom landet offentliggör skattepliktig annons eller skattepliktig reklam i annan form än annons.

Även den som i yrkesmässig verksamhet distribuerar annonsblad som förts in till landet utan att reklamskatt betalats vid införseln är skattskyldig. Lag ([1998:597](https://selex.se/eli/sfs/1998/597)).

(Se vidare anvisningarna).

#### 9 a §

En utländsk företagare som är skattskyldig enligt denna lag skall företrädas av en av beskattningsmyndigheten godkänd representant. En sådan representant skall enligt fullmakt av den utländske företagaren som ombud för företagaren svara för redovisningen av reklamskatt och i övrigt företräda den utländske företagaren i frågor som gäller skatt enligt denna lag. Beskattningsmyndigheten kan kräva att säkerhet ställs för skattens betalning. Underlag för kontroll av skatteredovisningen skall finnas tillgängligt hos representanten.

Första stycket gäller inte en utländsk företagare som är juridisk person och har ett fast driftställe här i landet. Lag ([1994:1566](https://selex.se/eli/sfs/1994/1566)).

#### 10 §

Delägare i enkelt bolag är skattskyldig i förhållande till sin andel i bolaget.

I fråga om kommanditbolag eller annat handelsbolag är bolaget skattskyldigt. I fråga om europeisk ekonomisk intressegruppering är grupperingen skattskyldig. Har skattskyldig avlidit, är dödsboet skattskyldigt. Har skattskyldig försatts i konkurs, är konkursboet skattskyldigt. Lag ([2000:469](https://selex.se/eli/sfs/2000/469)).

#### 11 §

Skattskyldigheten inträder när

1. skattepliktig annons offentliggörs,

2. skattepliktig reklam i annan form återges.

Erhåller den skattskyldige betalning i förskott inträder dock skattskyldighet för betalningen när den sker. Lag ([1998:597](https://selex.se/eli/sfs/1998/597)).

#### 12 §

Skatt enligt denna lag tas ut med 6,9 procent av beskattningsvärdet. Lag ([2019:1170](https://selex.se/eli/sfs/2019/1170)).

#### 13 §

Beskattningsvärdet utgöres i fall som avses i [3 §](#3) samt [5 §](#5) 1 och 2 av vederlaget.

Utgår icke vederlag för skattepliktig annons eller skattepliktig reklam i annan form än annons eller understiger vederlaget uppenbarligen vad som är skäligt, utgöres beskattningsvärdet av belopp som svarar mot skäligt vederlag.

I beskattningsvärdet inräknas ej beloppet av reklamskatt eller annan statlig skatt eller avgift. Lag ([1998:597](https://selex.se/eli/sfs/1998/597)).

#### 16 §

Redovisningsskyldighet för reklamskatt föreligger om det sammanlagda beskattningsvärdet för beskattningsåret överstiger 100 000 kronor. Om ett beskattningsår är längre eller kortare än tolv månader, ska den angivna gränsen räknas upp eller ner i motsvarande mån. Lag ([2019:1170](https://selex.se/eli/sfs/2019/1170)).

(Se vidare anvisningarna.)

#### 18 §

Lämnas återbäring, bonus eller annan förmån, som inte utgör s.k. villkorlig rabatt, i efterhand och avser förmånen något för vilket skattskyldighet inträtt, får avdrag för den del av den tidigare redovisade skatten som belöpt på förmånen göras i den ordning som gäller för den skattskyldiges redovisning för reklamskatt.

Uppkommer förlust på fordran för vilken reklamskatt redovisats, har första stycket motsvarande tillämpning. Har avdrag för skatt för sådan fordran gjorts och inflyter därefter betalning, ska redovisning åter lämnas för den skatt som belöper på det betalda beloppet. Lag ([2017:1202](https://selex.se/eli/sfs/2017/1202)).

#### 21 §

Redovisningsperiod omfattar två kalendermånader. Skattskyldig som för närmast föregående beskattningsår har redovisat eller skulle ha redovisat reklamskatt med minst 300 000 kronor ska dock lämna deklaration för varje kalendermånad. Lag ([2017:1202](https://selex.se/eli/sfs/2017/1202)).

#### 25 §

Har skattskyldig erlagt reklamskatt trots att redovisningsskyldighet icke förelegat, återbetalar beskattningsmyndigheten det sålunda erlagda beloppet. Lag ([1993:468](https://selex.se/eli/sfs/1993/468)).

#### 26 §

Skyldig att betala reklamskatt för import från tredjeland av annonsblad som har getts ut i sådant land är den som med anledning av importen är skyldig att betala tull för annonsbladen eller skulle ha varit skyldig att göra detta om annonsbladen hade varit tullbelagda.

För den som är skattskyldig enligt första stycket inträder skattskyldigheten vid den tidpunkt då skyldighet att betala tull enligt tullagstiftningen inträder eller skulle ha inträtt om skyldighet att betala tull förelegat.

Skatt enligt första stycket ska betalas till Tullverket.

Beskattningsvärdet vid import utgörs av varans värde för tulländamål bestämt enligt Europaparlamentets och rådets förordning [(EU) nr 952/2013](https://eur-lex.europa.eu/legal-content/SV/ALL/?uri=celex%3A32013R0952) av den 9 oktober 2013 om fastställande av en tullkodex för unionen. Lag ([2017:1202](https://selex.se/eli/sfs/2017/1202)).

#### 31 §

Skattskyldig skall under en tid av två år bevara ett exemplar av varje trycksak som han framställt.

#### 32 §

Beslut enligt [9 a §](#9a) får överklagas till allmän förvaltningsdomstol. Lag ([2017:1202](https://selex.se/eli/sfs/2017/1202)).

#### 33 §

Bestämmelser om förfarandet vid uttag av skatten finns i skatteförfarandelagen ([2011:1244](https://selex.se/eli/sfs/2011/1244)).

För skatt som ska betalas till Tullverket gäller tullagen ([2016:253](https://selex.se/eli/sfs/2016/253)). Lag ([2016:256](https://selex.se/eli/sfs/2016/256)).

#### 34 §

I lagen ([2000:46](https://selex.se/eli/sfs/2000/46)) om omräkningsförfarande vid beskattningen för företag som har sin redovisning i euro, m.m. finns särskilda bestämmelser om redovisning av reklamskatt. Lag ([2000:48](https://selex.se/eli/sfs/2000/48)).

### Anvisningar

till [1 §](#1)

1. Meddelande anses som reklam även när meddelandet innefattar erbjudande om inköp eller motsvarande.

Med avsättning förstås försäljning eller annan omsättning som normalt sker mot vederlag.

## Bilaga till annan publikation än reklamtrycksak anses som självständig trycksak och dessutom som annons i publikationen.

2. Som trycksak anses icke vara som förses med tryck, om varan utgöres av penna, glas, klädesplagg eller annat som har ett självständigt bruksvärde eller om varan är avsedd att användas som affärshandling, kontorsmaterial, etikett, emballage eller liknande.

Som reklamtrycksak anses icke trycksak som avser viss vara och skall åtfölja denna vid försäljning eller motsvarande, såsom garantisedel, bruksanvisning eller instruktionsbok. Som reklamtrycksak anses icke heller trycksak av innehåll som enbart utgör affärsteknisk information om priser, produkter, sortiment eller motsvarande, information till återförsäljare eller representanter eller intern information till anställda, medlemmar eller delägare eller trycksak som huvudsakligen är att anse som kalender, jubileumsskrift eller liknande eller som har huvudsakligen historiskt, tekniskt, ekonomiskt eller annat vetenskapligt innehåll.

3. Trycksak anses icke som reklamtrycksak enbart av den anledningen att den innehåller annonser med reklam för annan än utgivaren.

### Övergångsbestämmelser

[1977:1050](https://selex.se/eli/sfs/1977/1050)

Denna lag träder i kraft den 1 januari 1978.

Har skriftligt avtal om införing av annons i allmän nyhetstidning, som enligt anvisningarna till [24 §](#24) utgör annonsblad, träffats före ikraftträdandet tillämpas skattesatsen sex procent på sådan annons.

[1984:156](https://selex.se/eli/sfs/1984/156)

1. Denna lag träder i kraft den 1 juli 1984.

2. De äldre bestämmelserna i 17, 21 och [22 §](#22)§ och medgivanden som lämnats med stöd av dem gäller till dess motsvarande regler om redovisning av skatt i 2 kap. lagen ([1984:151](https://selex.se/eli/sfs/1984/151)) om punktskatter och prisregleringsavgifter träder i kraft enligt övergångsbestämmelserna till den lagen.

3. De äldre bestämmelserna i [29 §](#29) om att riksskatteverket skall meddela förhandsbesked gäller för ärenden, i vilka yttrande från reklamskattenämnden har avgetts före ikraftträdandet.

4. De nya bestämmelserna i [14 §](#14) första stycket tillämpas även på ansökan om nedsättning som kommit in till beskattningsmyndigheten före ikraftträdandet men som avser postorderkatalog för vilken skattskyldighet inträder efter ikraftträdandet.

[1985:158](https://selex.se/eli/sfs/1985/158)

Denna lag träder i kraft den 1 juli 1985. [24 §](#24) i den äldre lydelsen tillämpas fortfarande i fråga om beskattningsår eller del därav som ligger före ikraftträdandet.

[1985:497](https://selex.se/eli/sfs/1985/497)

1. Denna lag träder i kraft den 1 juli 1985.

2. De äldre bestämmelserna i [14 §](#14) tillämpas dock fortfarande i fråga om införsel som skett före ikraftträdandet.

[1993:468](https://selex.se/eli/sfs/1993/468)

Denna lag träder i kraft den 1 juli 1993. Beslut som meddelats av Riksskatteverket före ikraftträdandet överklagas enligt äldre bestämmelser. Överklagandet skall dock ges in till Skattemyndigheten i Dalarnas  län. Lag ([1996:962](https://selex.se/eli/sfs/1996/962)).

[1998:597](https://selex.se/eli/sfs/1998/597)

Denna lag träder i kraft den 1 januari 1999. Äldre föreskrifter gäller fortfarande i fråga om förhållanden som hänför sig till tiden före ikraftträdandet.

[1999:1241](https://selex.se/eli/sfs/1999/1241)

Denna lag träder i kraft den 1 januari 2000. Äldre bestämmelser gäller fortfarande i fråga om förhållanden som hänför sig till tiden före ikraftträdandet.

[2000:469](https://selex.se/eli/sfs/2000/469)

Denna lag träder i kraft den 1 juli 2000. Om Skattemyndigheten i Gävle före ikraftträdandet har fattat ett beslut som avses i den äldre lydelsen av [10 §](#10) första stycket eller [24 §](#24) andra eller tredje stycket får beslutet överklagas hos Riksskatteverket.

[2000:1434](https://selex.se/eli/sfs/2000/1434)

Denna lag träder i kraft den 1 januari 2001. Äldre föreskrifter gäller fortfarande för förhållanden som hänför sig till tiden före ikraftträdandet.

[2002:401](https://selex.se/eli/sfs/2002/401)

Denna lag träder i kraft den 1 januari 2003. Äldre föreskrifter gäller fortfarande för förhållanden som hänför sig till tiden före ikraftträdandet.

[2005:957](https://selex.se/eli/sfs/2005/957)

Denna lag träder i kraft den 1 januari 2006. Äldre bestämmelser gäller fortfarande för förhållanden som hänför sig till tiden före ikraftträdandet.

[2006:229](https://selex.se/eli/sfs/2006/229)

1. Denna lag träder i kraft den 1 maj 2006. Äldre bestämmelser gäller fortfarande för förhållanden som hänför sig till tiden före ikraftträdandet.

2. Den nya lydelsen av [26 §](#26) tillämpas dock för tid från och med den 1 januari 2006.

[2007:1167](https://selex.se/eli/sfs/2007/1167)

1. Denna lag träder i kraft den 1 januari 2008.

2. Bestämmelserna tillämpas dock för tid från och med den 1 januari 2007.

3. Äldre bestämmelser gäller fortfarande för förhållanden som hänför sig till tiden före den 1 januari 2007.

[2016:256](https://selex.se/eli/sfs/2016/256)

1. Denna lag träder i kraft den 1 maj 2016.

2. Äldre bestämmelser gäller fortfarande för förhållanden som hänför sig till tiden före ikraftträdandet.

[2016:1068](https://selex.se/eli/sfs/2016/1068)

1. Denna lag träder i kraft den 1 januari 2017.

2. Äldre bestämmelser gäller fortfarande för förhållanden som hänför sig till tiden före ikraftträdandet.

[2017:1202](https://selex.se/eli/sfs/2017/1202)

1. Denna lag träder i kraft den 1 januari 2018.

2. Äldre bestämmelser gäller fortfarande för förhållanden som hänför sig till tiden före ikraftträdandet.

[2019:1170](https://selex.se/eli/sfs/2019/1170)

1. Denna lag träder i kraft den 1 januari 2020.

2. Äldre bestämmelser gäller fortfarande för förhållanden som hänför sig till tiden före ikraftträdandet.

3. Bestämmelsen i [16 §](#16) i den nya lydelsen tillämpas första gången för beskattningsår som avslutas efter den 31 december 2019.