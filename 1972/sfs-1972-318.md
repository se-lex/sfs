---
beteckning: 1972:318
rubrik: Växtskyddslag
departement: Näringsdepartementet
utfardad_datum: 1972-06-02
publicerad_datum: 2022-06-09
forarbeten: "Prop. 1972:89, JoU 41, rskr 236"
pdf_url: https://svenskforfattningssamling.se/sites/default/files/sfs/1972-06/SFS1972-318.pdf
andringsforfattningar:
  - beteckning: "1989:492"
    rubrik: "Lag (1989:492) om ändring i växtskyddslagen (1972:318)"
    ikraft_datum: 1989-07-01
    anteckningar: "ändr. 2-6, 8, 10, 11 §§; rubr. närmast före 8 § sätts närmast före 6 §; nya 2 a §, rubr. närmast före 2 a §"
  - beteckning: "1990:93"
    rubrik: "Lag (1990:93) om ändring i växtskyddslagen (1972:318)"
    ikraft_datum: 1990-07-01
    anteckningar: ändr. 11 §
  - beteckning: "1991:389"
    rubrik: "Lag (1991:389) om ändring i växtskyddslagen (1972:318)"
    ikraft_datum: 1991-07-01
    anteckningar: ändr. 11 §
  - beteckning: "1993:554"
    rubrik: "Lag (1993:554) om ändring i växtskyddslagen (1972:318)"
    ikraft_datum: 1994-01-01
    anteckningar: ändr. 2 §
  - beteckning: "1994:903"
    rubrik: "Lag (1994:903) om ändring i växtskyddslagen (1972:318)"
    ikraft_datum: 1995-01-01
    anteckningar: "upph. 2 a §, rubr. närmast före 2 a §; ändr. 6, 10 §§"
  - beteckning: "1995:26"
    rubrik: "Lag (1995:26) om ändring i växtskyddslagen (1972:318)"
    ikraft_datum: 1995-04-01
    anteckningar: ändr. 11 §
  - beteckning: "1995:364"
    rubrik: "Lag (1995:364) om ändring i växtskyddslagen (1972:318)"
    ikraft_datum: 1995-04-15
    anteckningar: "ändr. 1, 3, 4, 6, 10, 11 §§; nya 5 a, 7 a §§"
  - beteckning: "2006:808"
    rubrik: "Lag (2006:808) om ändring i växtskyddslagen (1972:318)"
    ikraft_datum: 2006-07-01
    anteckningar: "ändr. 1, 3, 4, 5, 6, 7 a, 11 §§; nya 2 a, 6 a, 8 a, 11 a §§"
  - beteckning: "2013:1057"
    rubrik: "Lag (2013:1057) om ändring i växtskyddslagen (1972:318)"
    ikraft_datum: 2014-01-01
    anteckningar: "upph. rubr. närmast före 3 §; ändr. 1, 3, 5, 5 a, 7, 7 a, 8, 10, 11 §§, rubr. närmast före 1 §; ny 6 b §, nya rubr. närmast före 4, 5 §§"
  - beteckning: "2016:1125"
    rubrik: "Lag (2016:1125) om ändring i växtskyddslagen (1972:318)"
    ikraft_datum: 2017-01-01
    anteckningar: "ändr. 4, 10 §§, rubr. närmast före 4 §"
  - beteckning: "2018:784"
    rubrik: "Lag (2018:784) om ändring i växtskyddslagen (1972:318)"
    ikraft_datum: 2018-07-01
    anteckningar: ändr. 11 a §
  - beteckning: "2022:725"
    anteckningar: upph.
  - beteckning: "1977:351"
    rubrik: "Lag (1977:351) om ändring i växtskyddslagen (1972:318)"
    anteckningar: ändr. 2 §
---

# Växtskyddslag (1972:318)

## Tillämpningsområde

### 1 §

I denna lag avses med

växt: levande växt eller levande växtdel, inklusive fröer,

växtprodukt: produkt av växtursprung som inte är en växt enligt denna lag och som

1. har karaktär av en råvara, eller

2. har genomgått en enklare bearbetning,

växtskadegörare: art, stam, eller biotyp av växt, djur eller patogen som är skadlig för växt, växtodling eller växtprodukt.

Regeringen eller den myndighet som regeringen bestämmer får meddela ytterligare föreskrifter om vad som avses med växt och växtprodukt enligt lagen. Lag ([2013:1057](https://selex.se/eli/sfs/2013/1057)).

### 2 §

Lagen tillämpas inte på insektshärjning som avses i [29 §](#29) skogsvårdslagen ([1979:429](https://selex.se/eli/sfs/1979/429)). Lag ([1993:554](https://selex.se/eli/sfs/1993/554)).

### 2 a §

Lagen kompletterar sådana bestämmelser i EG-förordningar (EG-bestämmelser) som faller inom tillämpningsområdet för lagen. Regeringen skall i Svensk författningssamling ge till känna vilka grundförordningar som avses.

I fråga om EG-bestämmelser som faller inom flera lagars tillämpningsområde tillkännager regeringen på samma sätt som i första stycket vilka bestämmelser som kompletteras av denna lag.

Regeringen eller den myndighet som regeringen bestämmer får meddela föreskrifter eller i det enskilda fallet fatta beslut som behövs som komplettering av EG-bestämmelserna. Lag ([2006:808](https://selex.se/eli/sfs/2006/808)).

### 3 §

Regeringen eller den myndighet som regeringen bestämmer får meddela föreskrifter om vilka växtskadegörare som åtgärder enligt 5 och [5 a §](#5a)§ får vidtas mot. Sådana föreskrifter får meddelas endast när det gäller växtskadegörare som allvarligt kan skada växter, växtprodukter, växtodlingar, skogar eller annan mark.

Beträffande andra växtskadegörare än sådana som avses i första stycket får regeringen eller den myndighet som regeringen bestämmer meddela föreskrifter eller beslut som avses i 5 och [5 a §](#5a)§, om det finns särskilda skäl. Sådana föreskrifter och beslut som avses i [5 §](#5) ska vara tidsbegränsade. Lag ([2013:1057](https://selex.se/eli/sfs/2013/1057)).

## Anmälningsskyldighet

### 4 §

Den som konstaterar eller misstänker förekomst av en växtskadegörare som omfattas av föreskrifter som har meddelats med stöd av [3 §](#3) ska genast anmäla detta till den myndighet som regeringen bestämmer.

Regeringen eller den myndighet som regeringen bestämmer får meddela föreskrifter om undantag från anmälningsskyldigheten.

Den som har gjort en anmälan enligt första stycket ska på begäran av den myndighet som regeringen bestämmer lämna ytterligare upplysningar om den anmälda förekomsten. Lag ([2016:1125](https://selex.se/eli/sfs/2016/1125)).

## Åtgärder

### 5 §

För att bekämpa och hindra spridning av sådana växtskadegörare som avses i [3 §](#3) får regeringen eller den myndighet som regeringen bestämmer

1. förelägga fastighetsägare eller nyttjanderättshavare att vidta åtgärder för bekämpning av växtskadegörare på fastigheten,

2. besluta om smittrening av lokaler, redskap, transportmedel eller andra föremål som kan hysa växtskadegörare,

3. besluta om smittrening eller förstöring av växter eller växtprodukter eller förpackningar till växter eller växtprodukter eller om begränsning i rätten att använda växter eller växtprodukter eller sådana förpackningar,

4. förbjuda sådd eller plantering av växter,

5. meddela föreskrifter om odling eller skörd av växter,

6. förbjuda eller föreskriva villkor för införsel, utförsel eller bortförande, innehav eller annan hantering av växter, växtprodukter, växtskadegörare, jord, kompost, gödsel eller annat odlingssubstrat och kulturer av växtskadegörare,

7. vidta eller föreskriva andra nödvändiga åtgärder i fråga om enskildas egendom.

Åtgärder som avses i första stycket 2, 3 eller 7 får verkställas genom en myndighets försorg.

Regeringen eller den myndighet som regeringen bestämmer får överlåta till ett enskilt kontrollorgan som är juridisk person att i samband med införsel av växter, växtprodukter, växtskadegörare, jord, kompost, gödsel eller annat odlingssubstrat och kulturer av växtskadegörare besluta om sådana åtgärder som avses i första stycket 1–3. Överlåtelsen får även avse beslut om förbud eller villkor för införsel av eller bortförande av växter, växtprodukter, växtskadegörare, jord, kompost, gödsel eller annat odlingssubstrat och kulturer av växtskadegörare i enlighet med första stycket 6. Lag ([2013:1057](https://selex.se/eli/sfs/2013/1057)).

### 5 a §

För att kartlägga förekomst av, fastställa frihet från och kontrollera spridning av sådana växtskadegörare som avses i [3 §](#3) får regeringen eller den myndighet som regeringen bestämmer

1. meddela föreskrifter om att den som odlar växter eller handlar med växter eller växtprodukter ska anmäla verksamheten till en viss myndighet och föra anteckningar om verksamheten,

2. meddela föreskrifter eller i det enskilda fallet besluta om provtagning eller undersökning av växter, växtprodukter, jord eller annat odlingssubstrat, mark, lokaler, transportmedel, förpackningar, redskap eller andra föremål som kan hysa växtskadegörare samt om undersökning av sundhetsintyg.

Åtgärder som avses i första stycket 2 får verkställas genom en myndighets försorg.

Regeringen eller den myndighet som regeringen bestämmer får till ett enskilt kontrollorgan som är juridisk person överlåta att i enskilda fall besluta om provtagning eller undersökning enligt första stycket 2. Lag ([2013:1057](https://selex.se/eli/sfs/2013/1057)).

## Övriga bestämmelser

### 6 §

En innehavare av mark, byggnad eller transportmedel är skyldig att lämna tillträde för en åtgärd enligt denna lag eller föreskrifter som meddelats med stöd av lagen.

Innehavaren är även skyldig att lämna tillträde enligt första stycket för åtgärder som utförs av EG:s institutioner och av institutionerna utsedda inspektörer eller experter. Lag ([2006:808](https://selex.se/eli/sfs/2006/808)).

### 6 a §

Den som utövar offentlig kontroll har rätt att för denna kontroll på begäran få sådana upplysningar och ta del av sådana handlingar som behövs för den offentliga kontrollen.

Bestämmelserna i första stycket gäller också för EG:s institutioner och för inspektörer och experter som utsetts av institutionerna. Lag ([2006:808](https://selex.se/eli/sfs/2006/808)).

### 6 b §

Regeringen eller den myndighet som regeringen bestämmer får meddela föreskrifter om skyldighet för företag som för exportändamål använder, producerar eller behandlar växtprodukter av trä som kan hysa växtskadegörare att utöva en efter verksamhetens art lämpad egenkontroll. Lag ([2013:1057](https://selex.se/eli/sfs/2013/1057)).

### 7 §

Om någon inte fullgör en skyldighet som han eller hon har förelagts att utföra av en myndighet med stöd av 5 eller [7 a §](#7a) andra stycket, kan myndigheten låta verkställa åtgärden på hans eller hennes bekostnad. Lag ([2013:1057](https://selex.se/eli/sfs/2013/1057)).

### 7 a §

Regeringen eller den myndighet som regeringen bestämmer får meddela föreskrifter om sundhetsintyg.

Regeringen eller den myndighet som regeringen bestämmer får även

1. i det enskilda fallet besluta om att avlägsna eller ogiltigförklara ett sundhetsintyg om det finns brister i intyget, och

2. meddela föreskrifter eller i det enskilda fallet besluta om användning, behandling eller förstöring och andra liknande åtgärder när det gäller växter, växtprodukter eller andra föremål som kan hysa växtskadegörare om det finns brister i eller saknas ett sundhetsintyg.

Regeringen eller den myndighet som regeringen bestämmer får överlämna till en juridisk person att utfärda sådant sundhetsintyg som krävs vid förflyttning inom Europeiska unionen och export av växter eller växtprodukter.

Regeringen eller den myndighet som regeringen bestämmer får meddela föreskrifter om villkor för ett överlämnande som avses i tredje stycket. Lag ([2013:1057](https://selex.se/eli/sfs/2013/1057)).

### 8 §

För kostnader eller förluster som föranletts av beslut enligt denna lag eller enligt föreskrifter som meddelats med stöd av lagen för att bekämpa eller hindra spridning av växtskadegörare kan, om det finns särskilda skäl, ersättning lämnas av statsmedel. Frågor om ersättning prövas av regeringen eller den myndighet som regeringen bestämmer.

Regeringen eller den myndighet som regeringen bestämmer får meddela föreskrifter om förutsättningarna för att ersättning ska kunna lämnas och om de kostnader och förluster som ska kunna ersättas. Lag ([2013:1057](https://selex.se/eli/sfs/2013/1057)).

### 8 a §

Regeringen eller den myndighet som regeringen bestämmer får meddela föreskrifter om avgifter för handläggning av frågor om tillstånd, omhändertagande av gods eller för kontroll, inspektion eller därmed sammanhängande eller jämförlig åtgärd som regleras av denna lag. Lag ([2006:808](https://selex.se/eli/sfs/2006/808)).

### 9 §

Polismyndigheten skall på begäran av annan myndighet lämna handräckning när det behövs för kontroll av att lagen eller med stöd av lagen meddelade bestämmelser efterleves eller för verkställighet av beslut enligt [7 §](#7).

### 10 §

Till böter döms den som uppsåtligen eller av oaktsamhet

1. inte följer ett föreläggande eller bryter mot en föreskrift eller ett förbud som har meddelats med stöd av 5, 5 a, eller [7 a §](#7a),

2. åsidosätter en skyldighet enligt [6 §](#6), eller

3. utfärdar sundhetsintyg utan att ha fått uppgiften överlämnad till sig enligt [7 a §](#7a) tredje stycket.

Till böter döms även den som uppsåtligen inte gör en anmälan enligt [4 §](#4). Lag ([2016:1125](https://selex.se/eli/sfs/2016/1125)).

### 11 §

Beslut enligt denna lag eller enligt föreskrifter som har meddelats i anslutning till lagen får överklagas till allmän förvaltningsdomstol.

Statens jordbruksverk för det allmännas talan i allmän förvaltningsdomstol, om det överklagade beslutet har meddelats av ett enskilt kontrollorgan.

Prövningstillstånd krävs vid överklagande till kammarrätten.

Beslut som har meddelats med stöd av 5, 5 a, 7 eller [7 a §](#7a) andra stycket gäller omedelbart, om inte något annat bestäms. Lag ([2013:1057](https://selex.se/eli/sfs/2013/1057)).

### 11 a §

När enskilda kontrollorgan utför kontroll enligt denna lag tillämpas följande bestämmelser i förvaltningslagen ([2017:900](https://selex.se/eli/sfs/2017/900)):

– [5 §](#5) om legalitet, objektivitet och proportionalitet,

– [10 §](#10) om partsinsyn,

– 16–[18 §](#18)§ om jäv,

– [23 §](#23) om utredningsansvaret,

– [24 §](#24) om när man får lämna uppgifter muntligt,

– [25 §](#25) om kommunikation,

– [27 §](#27) om dokumentation av uppgifter,

– [31 §](#31) om dokumentation av beslut,

– [32 §](#32) om motivering av beslut,

– 33 och [34 §](#34)§ om underrättelse om innehållet i beslut och hur ett överklagande går till,

– [36 §](#36) om rättelse av skrivfel och liknande, och

– [42 §](#42) om vem som får överklaga ett beslut. Lag ([2018:784](https://selex.se/eli/sfs/2018/784)).

## Övergångsbestämmelser

[1990:93](https://selex.se/eli/sfs/1990/93)

Denna lag träder i kraft den 1 juli 1990.

I fråga om överklagande av beslut som har meddelats före ikraftträdandet gäller äldre föreskrifter.

[1995:26](https://selex.se/eli/sfs/1995/26)

Denna lag träder i kraft den 1 april 1995. Beslut som har meddelats före ikraftträdandet överklagas enligt äldre bestämmelser.