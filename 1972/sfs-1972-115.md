---
beteckning: 1972:115
rubrik: Kungörelse med anledning av konventionen den 9 februari 1972 mellan Sverige och Norge om renbetning
departement: Näringsdepartementet
utfardad_datum: 1972-04-21
publicerad_datum: 2019-03-20
pdf_url: https://svenskforfattningssamling.se/sites/default/files/sfs/1972-04/SFS1972-115.pdf
andringsforfattningar:
  - beteckning: "1991:1441"
    rubrik: "Förordning (1991:1441) om ändring i kungörelsen (1972:115) med anledning av konventionen den 9 februari 1972 mellan Sverige och Norge om renbetning"
    ikraft_datum: 1991-12-10
    anteckningar: "ändr. 1, 2, 3, 5, 7 §§"
  - beteckning: "1993:633"
    rubrik: "Förordning (1993:633) om ändring i kungörelsen (1972:115) med anledning av konventionen den 9 februari 1972 mellan Sverige och Norge om renbetning"
    ikraft_datum: 1993-07-01
    anteckningar: ändr. 6 §
  - beteckning: "1999:480"
    rubrik: "Förordning (1999:480) om ändring i kungörelsen (1972:115) med anledning av konventionen den 9 februari 1972 mellan Sverige och Norge om renbetning"
    ikraft_datum: 1999-07-01
    anteckningar: "ändr. 2, 5 §§"
  - beteckning: "2004:217"
    rubrik: "Förordning (2004:217) om ändring i kungörelsen (1972:115) med anledning av konventionen den 9 februari 1972 mellan Sverige och Norge om renbetning"
    ikraft_datum: 2004-07-01
    anteckningar: ändr. 2 §
  - beteckning: "2019:142"
    rubrik: "Förordning (2019:142) om upphävande av kungörelsen (1972:115) med anledning av kon- ventionen den 9 februari 1972 mellan Sverige och Norge om ren- betning"
    anteckningar: upph.
---

# Kungörelse (1972:115) med anledning av konventionen den 9 februari 1972 mellan Sverige och Norge om renbetning

## 1 §

För plan som avses i [15 §](#15) andra stycket och för underrättelse enligt [22 §](#22), [26 §](#26) eller [27 §](#27) fjärde stycket konventionen den 9 februari 1972 mellan Sverige och Norge om renbetning skall användas blankett enligt formulär som fastställes av statens jordbruksverk efter samråd med vederbörande norska myndighet. Förordning ([1991:1441](https://selex.se/eli/sfs/1991/1441)).

## 2 §

Länsstyrelsen skall till Tullverket lämna besked om plan som avses i [15 §](#15) andra stycket, underrättelse enligt [22 §](#22), medgivande enligt [33 §](#33) fjärde stycket och meddelande enligt [48 §](#48) tredje stycket konventionen. Förordning ([2004:217](https://selex.se/eli/sfs/2004/217)).

## 3 §

Legitimationshandling som avses i [23 §](#23) konventionen utfärdas av länsstyrelsen enligt formulär som jordbruksverket fastställer.

Länsstyrelsen för register över utfärdade legitimationshandlingar. Förordning ([1991:1441](https://selex.se/eli/sfs/1991/1441)).

## 4 §

Förman i sameby och ersättare för denne som avses i [24 §](#24) konventionen utses av samebyns styrelse. Har förman eller ersättare ej utsetts, utses han av länsstyrelsen.

## 5 §

Den som med stöd av [46 §](#46) konventionen medför vapen eller ammunition skall lämna uppgift därom enligt bestämmelser som jordbruksverket meddelar efter samråd med rikspolisstyrelsen och Tullverket samt vederbörande norska myndighet. Förordning ([1999:480](https://selex.se/eli/sfs/1999/480)).

## 6 §

Närmare bestämmelser för tillämpningen av [47 §](#47) konventionen meddelas av Telestyrelsen efter samråd med vederbörande norska myndighet. Förordning ([1993:633](https://selex.se/eli/sfs/1993/633)).

## 7 §

I fråga om tull- och avgiftsfrihet för sådana varor som avses i 45--[48 §](#48)§ konventionen finns bestämmelser i tullfrihetsförordningen ([1987:1289](https://selex.se/eli/sfs/1987/1289)). Förordning ([1991:1441](https://selex.se/eli/sfs/1991/1441)).

## 8 §

Till böter dömes den som

1. underlåter att fullgöra uppgiftsskyldighet enligt [5 §](#5) eller

2. uppsåtligen eller av oaktsamhet lämnar oriktig uppgift enligt [5 §](#5), om ej gärningen är belagd med straff i brottsbalken.