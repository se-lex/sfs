---
beteckning: 1972:180
rubrik: "Lag om avrundning av vissa fordringar till helt krontal, m.m."
departement: Finansdepartementet
utfardad_datum: 1972-05-19
publicerad_datum: 2024-09-03
forarbeten: "Prop. 1972:86, SkU 26, rskr 165"
pdf_url: https://svenskforfattningssamling.se/sites/default/files/sfs/1972-05/SFS1972-180.pdf
andringsforfattningar:
  - beteckning: "1987:696"
    rubrik: "Lag (1987:696) om ändring i lagen (1972:180) om avrundning av vissa fordringar till helt krontal, m.m."
    ikraft_datum: 1988-01-01
    anteckningar: "ändr. 1, 2 §§"
  - beteckning: "2006:687"
    rubrik: "Lag (2006:687) om ändring i lagen (1972:180) om avrundning av vissa fordringar till helt krontal, m.m."
    ikraft_datum: 2006-07-01
    anteckningar: "ändr. 1, 2 §§"
  - beteckning: "1981:805"
    rubrik: "Lag (1981:805) om ändring i lagen (1972:180) om avrundning av vissa fordringar till helt krontal, m.m."
    anteckningar: "ändr. 1, 3 §§"
  - beteckning: "1973:620"
    anteckningar: "ändr. 4 § av 1972:446"
  - beteckning: "1972:446"
    anteckningar: ikrafttr. i viss del
---

# Lag (1972:180) om avrundning av vissa fordringar till helt krontal, m.m.

## 1 §

I den mån ej annat är föreskrivet i lag eller annan författning,skall domstol eller annan myndighet i fråga om fordran, som vidbristande betalning eller eljest indrives av Kronofogdemyndigheten såsom fordran i allmänt mål, bestämma kapitalbeloppet till helt krontal så, att överskjutande öretal bortfaller. Ränta på fordringen skall avrundas till närmast högre hela krontal.

Vid indrivning hos Kronofogdemyndigheten i enskilt mål bortfaller öretal i enlighet med vad som sägs i första stycket.

I [1 kap. 6 § utsökningsbalken](https://selex.se/eli/sfs/1981/774#kap1.6) finns det bestämmelser om vad som avses med enskilt mål och allmänt mål. Lag ([2006:687](https://selex.se/eli/sfs/2006/687)).

## 2 §

Inflyter betalning till Kronofogdemyndigheten i annat än helt krontal, tillgodoräknas gäldenären endast belopp motsvarande närmast lägre hela krontal.

Överskjutande öresbelopp avräknas där det kan ske från fordran i annat utsökningsmål rörande samme gäldenär. I annat fall tillfaller beloppet staten. Lag ([2006:687](https://selex.se/eli/sfs/2006/687)).

## 3 §

Närmare föreskrifter för tillämpningen av denna lag meddelas av regeringen eller myndighet som regeringen bestämmer. Lag ([1981:805](https://selex.se/eli/sfs/1981/805)).