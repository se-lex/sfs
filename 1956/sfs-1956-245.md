---
beteckning: 1956:245
rubrik: Lag om uppgiftsskyldighet rörande pris- och konkurrensförhållanden
departement: Näringsdepartementet
utfardad_datum: 1956-06-01
publicerad_datum: 2010-12-03
forarbeten: "Prop. 1956:148; 2LU 1956:35; Rskr 1956:296"
pdf_url: https://svenskforfattningssamling.se/sites/default/files/sfs/1956-06/SFS1956-245.pdf
andringsforfattningar:
  - beteckning: "1991:273"
    rubrik: "Lag (1991:273) om ändring i lagen (1956:245) om uppgiftsskyldighet rörande pris- och konkurrensförhållanden"
    ikraft_datum: 1992-01-01
    anteckningar: ändr. 10 §
  - beteckning: "1992:1520"
    rubrik: "Lag (1992:1520) om ändring i lagen (1956:245) om uppgiftsskyldighet rörande pris- och konkurrensförhållanden"
    ikraft_datum: 1993-01-01
    anteckningar: ändr. 12 §
  - beteckning: "1993:21"
    rubrik: "Lag (1993:21) om ändring i lagen (1956:245) om uppgiftsskyldighet rörande pris- och konkurrensförhållanden"
    ikraft_datum: 1993-07-01
    anteckningar: "upph. 8, 12 §§"
  - beteckning: "2010:1350"
    anteckningar: upph.
  - beteckning: "1982:732"
    rubrik: "Lag (1982:732) om ändring i lagen (1956:245) om uppgiftsskyldighet rörande pris- och konkurrensförhållanden"
    anteckningar: "ändr. 1, 2, 3, 5, 8 §§; ny 12 §"
  - beteckning: "1980:178"
    rubrik: "Lag (1980:178) om ändring i lagen (1956:245) om uppgiftsskyldighet rörande pris- och konkurrensförhållanden"
    anteckningar: "upph. 9, 12 §§"
  - beteckning: "1975:705"
    anteckningar: "upph. 11, 15 §§; ändr. 3, 7, 13 §§"
  - beteckning: "1972:763"
    anteckningar: ändr. 3 §
---

# Lag (1956:245) om uppgiftsskyldighet rörande pris- och konkurrensförhållanden

## 1 §

Näringsidkare är skyldig att i enlighet med vad i denna lag stadgas lämna de uppgifter som erfordras för att främja allmän kännedom om pris- och konkurrensförhållanden inom näringslivet.

Där på grund av särskilda förhållanden så är nödigt för kontroll eller fullständigande av uppgift som skall lämnas av näringsidkare, är jämväl annan skyldig lämna uppgifter på sätt och i den utsträckning som stadgas för näringsidkare. Lag ([1982:732](https://selex.se/eli/sfs/1982/732)).

## 2 §

En sammanslutning av näringsidkare likställs i denna lag med näringsidkare. Lag ([1982:732](https://selex.se/eli/sfs/1982/732)).

## 3 §

Näringsidkare åligger att till myndighet som regeringen bestämmer efter anmaning lämna uppgift om sådan i anmaningen närmare angiven konkurrensbegränsning, som berör hans verksamhet och har avseende på pris-, produktions-, omsättnings- eller transportförhållanden i riket, samt i övrigt om priser, intäkter, kostnader, vinster och andra förhållanden av beskaffenhet att inverka på prisbildningen. Lag ([1982:732](https://selex.se/eli/sfs/1982/732)).

## 4 §

Uppgiftsskyldighet enligt denna lag innebär icke skyldighet att röja yrkeshemlighet av teknisk natur.

## 5 §

Närmare föreskrifter om uppgiftsskyldighetens omfattning samt om sättet och tiden för dess fullgörande meddelas av myndigheten.

Myndigheten må därvid förelägga näringsidkare att enligt meddelade anvisningar tillhandahålla konkurrensbegränsande avtal, handelsböcker, korrespondens och andra handlingar. Uppgiftsskyldig må jämväl kallas att inställa sig inför myndigheten.

Myndigheten skall iakttaga att näringsidkare icke onödigt betungas vid fullgörandet av uppgiftsskyldigheten. Lag ([1982:732](https://selex.se/eli/sfs/1982/732)).

## 6 §

Efterkommes icke anmaning att lämna uppgift, må myndigheten förelägga den försumlige lämpligt vite.

Vite må ock utsättas vid meddelande av föreläggande eller kallelse enligt [5 §](#5).

## 7 §

Den som efter kallelse enligt [5 §](#5) inställer sig inför myndigheten, äger därför uppbära ersättning enligt grunder som fastställas av regeringen. Lag ([1975:705](https://selex.se/eli/sfs/1975/705)).

## 10 §

Den som uppsåtligen eller av oaktsamhet, som inte är ringa, underlåter att inom förelagd tid lämna uppgift enligt denna lag eller som vid uppgiftsskyldighetens fullgörande lämnar oriktig uppgift, döms till böter.

Är brottet grovt, döms till böter eller fängelse i högst ett år. Lag ([1991:273](https://selex.se/eli/sfs/1991/273)).

## 13 §

Talan mot myndighets beslut enligt denna lag föres hos regeringen. Lag ([1975:705](https://selex.se/eli/sfs/1975/705)).

## 14 §

Denna lag äger icke tillämpning å överenskommelse mellan arbetsgivare och arbetstagare angående arbetslön och andra arbetsvillkor.