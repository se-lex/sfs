---
beteckning: 1956:519
rubrik: Kungörelse med vissa föreskrifter enligt lagen den 1 juni 1956 (nr 245) om uppgiftsskyldighet rörande pris- och konkurrensförhållanden
departement: Finansdepartementet
utfardad_datum: 1956-10-19
publicerad_datum: 2008-10-08
pdf_url: https://svenskforfattningssamling.se/sites/default/files/sfs/1956-10/SFS1956-519.pdf
andringsforfattningar:
  - beteckning: "1965:11"
    anteckningar: "ändr. 1, 2 §§"
  - beteckning: "1988:1404"
    anteckningar: upph.
---

# Kungörelse (1956:519) med vissa föreskrifter enligt lagen den 1 juni 1956 (nr 245) om uppgiftsskyldighet rörande pris- och konkurrensförhållanden

### 1 §

Befogenhet att inhämta uppgift jämlikt lagen den 1 juni 1956 om uppgiftsskyldighet rörande pris- och konkurrensförhållanden tillkommer bankinspektionen i fråga om bankväsendet och övrig företagsamhet som  är föremål för bankinspektionens tillsyn, försäkringsinspektionen med avseende på försäkringsväsendet samt statens pris- och kartellnämnd såvitt rör näringslivet i övrigt.

Ersättning enligt [7 §](#7) nämnda lag för inställelse inför myndighet, som nu sagts, utgår av allmänna medel och bestämmes av myndigheten enligt de grunder, som gälla för ersättning av allmänna medel till vittnen. Kungörelse ([1965:11](https://selex.se/eli/sfs/1965/11)).

### 2 §

Kartellregister enligt [8 §](#8) lagen den 1 juni 1956 om uppgiftsskyldighet rörande pris- och konkurrensförhållanden föres i  vad angår bankväsendet och övrig företagsamhet som är föremål för bankinspektionens tillsyn av bankinspektionen, beträffande försäkringsväsendet av försäkringsinspektionen samt i fråga om näringslivet i övrigt av statens pris- och kartellnämnd. Kungörelse ([1965:11](https://selex.se/eli/sfs/1965/11)).

## Övergångsbestämmelser

[1956:519](https://selex.se/eli/sfs/1956/519)

Denna kungörelse träder i kraft den 1 januari 1957.

Genom kungörelsen upphäves kungörelserna den 29 juni 1946 (nr 451) angående förordnande för kommerskollegium att utöva övervakning  jämlikt lagen den 29 juni 1946 (nr 448) om övervakning av  konkurrensbegränsning inom näringslivet och den 20 december 1946 (nr  774) angående förordnande för bank- och fondinspektionen samt  försäkringsinspektionen att utöva övervakning jämlikt samma lag.