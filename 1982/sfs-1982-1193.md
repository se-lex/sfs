---
beteckning: 1982:1193
rubrik: Lag om skattereduktion för fackföreningsavgift
departement: Finansdepartementet
utfardad_datum: 1982-12-17
publicerad_datum: 2008-10-13
forarbeten: "Prop. 1982/83:50 bil. 2, SkU 1982/83:15, 16, rskr 1982/83:128"
pdf_url: https://svenskforfattningssamling.se/sites/default/files/sfs/1982-12/SFS1982-1193.pdf
andringsforfattningar:
  - beteckning: "1983:448"
    rubrik: "Lag (1983:448) om ändring i lagen (1982:1193) om skattereduk- tion för fackföreningsavgift"
    ikraft_datum: 1983-07-01
    anteckningar: ny 5 §
  - beteckning: "1990:390"
    rubrik: "Lag (1990:390) om ändring i lagen (1982:1193) om skattereduk- tion för fackföreningsavgift"
    ikraft_datum: 1990-06-30
    anteckningar: ändr. 5 §
  - beteckning: "1990:667"
    rubrik: "Lag (1990:667) om ändring i lagen (1982:1193) om skatte- reduktion för fack- föreningsavgift"
    ikraft_datum: 1990-07-01
    anteckningar: ändr. 2-5 §§
  - beteckning: "1990:1456"
    rubrik: "Lag (1990:1456) om ändring i lagen (1982:1193) om skatte- reduktion för fack- föreningsavgift"
    ikraft_datum: 1991-01-01
    anteckningar: ändr. 2 §
  - beteckning: "1991:1868"
    rubrik: "Lag (1991:1868) om upphävande av lagen (1982:1193) om skatte- reduktion för fack- föreningsavgift"
    anteckningar: upph.
---

# Lag (1982:1193) om skattereduktion för fackföreningsavgift

## 1 §

Skattereduktion för fackföreningsavgift enligt denna lag medges fysisk person som har varit bosatt eller vistats här i riket under någon del av inkomståret. Med inkomstår förstås det kalenderår som närmast har föregått taxeringsåret.

## 2 §

Underlag för beräkning av skattereduktion är medlemsavgift samt mätnings- och granskningsavgift som den skattskyldige under inkomståret har erlagt till arbetstagarorganisation. Med arbetstagarorganisation förstås sådan organisation som avses i lagen ([1976:580](https://selex.se/eli/sfs/1976/580)) om medbestämmande i arbetslivet.

Underlaget avrundas nedåt till helt tiotal kronor. Lag ([1990:1456](https://selex.se/eli/sfs/1990/1456)).

## 3 §

Skattereduktion för fackföreningsavgift uppgår till 20 procent av underlaget. Lag ([1990:667](https://selex.se/eli/sfs/1990/667)).

## 4 §

I fråga om skattereduktion för fackföreningsavgift tillämpas [2 §](#2) 4 mom. andra och tredje styckena uppbördslagen ([1953:272](https://selex.se/eli/sfs/1953/272)). Skattereduktion för fackföreningsavgift skall tillgodoräknas den skattskyldige före skattereduktion enligt [2 §](#2) 4 mom. uppbördslagen.

Har skattskyldig under beskattningsåret varit skyldig att erlägga sjömansskatt och har denna nedsatts enligt [12 §](#12) 4 mom. lagen ([1958:295](https://selex.se/eli/sfs/1958/295)) om sjömansskatt på grund av bestämmelserna i denna lag, skall reduktionsbeloppet minskas med det belopp varmed nedsättning har skett. Lag ([1990:667](https://selex.se/eli/sfs/1990/667)).

## 5 §

Skattskyldig som önskar skattereduktion enligt denna lag skall framställa yrkande därom, innehållande uppgift om personnummer och erlagd avgift. Yrkandet kan framställas genom den skattskyldiges arbetstagarorganisation senast den 31 mars taxeringsåret till riksskatteverket eller, om organisationen vidarebefordrar yrkandet på medium för automatisk databehandling, senast den 30 april samma år. Skattskyldig kan även själv senast den 30 september taxeringsåret eller också därefter, som begäran om rättelse enligt [84 §](#84) uppbördslagen ([1953:272](https://selex.se/eli/sfs/1953/272)), framställa yrkandet hos skattemyndigheten, varvid kvitto på erlagd avgift skall fogas till ansökningen. Lag ([1990:667](https://selex.se/eli/sfs/1990/667)). erlagd avgift skall fogas till ansökningen. Lag ([1990:390](https://selex.se/eli/sfs/1990/390)).