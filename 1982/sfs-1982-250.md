---
beteckning: 1982:250
rubrik: Förordning med instruktion för besvärsnämnden för högskoleutbildning
departement: Utbildningsdepartementet
utfardad_datum: 1982-05-06
publicerad_datum: 2008-10-10
pdf_url: https://svenskforfattningssamling.se/sites/default/files/sfs/1982-05/SFS1982-250.pdf
andringsforfattningar:
  - beteckning: "1985:756"
    rubrik: "Förordning (1985:756) om ändring i förordningen (1982:250) med instruktion för besvärsnämnden för högskoleutbildning"
    ikraft_datum: 1985-10-28
    anteckningar: "upph. 10 §; ändr. 1, 2 §§"
  - beteckning: "1986:1000"
    rubrik: "Förordning (1986:1000) om ändring i förordningen (1982:250) med instruktion för besvärsnämnden för högskoleutbildning"
    ikraft_datum: 1987-01-01
    anteckningar: upph. 6 §; ändr. 4 §; ny 4 a §
  - beteckning: "1988:1231"
    anteckningar: upph.
  - beteckning: "1982:975"
    rubrik: "Förordning (1982:975) om ändring i förordningen (1982:250) med instruktion för besvärsnämnden för högskoleutbildning"
    anteckningar: ändr. 4 §
---

# Förordning (1982:250) med instruktion för besvärsnämnden för högskoleutbildning

## Inledande bestämmelser

### 1 §

Allmänna verksstadgan ([1965:600](https://selex.se/eli/sfs/1965/600)) skall, med undantag av [3 §](#3) 3 samt 15 och [16 §](#16)§, tillämpas på besvärsnämnden för högskoleutbildning.

Med chefen förstås vid tillämpning av verksstadgan nämndens ordförande. Förordning ([1985:756](https://selex.se/eli/sfs/1985/756)).

## Uppgifter

### 2 §

Nämnden prövar besvär över sådana beslut om antagning till grundläggande högskoleutbildning som avses i 25 kap. 9 och [9 a §](#9a)§ högskoleförordningen ([1977:263](https://selex.se/eli/sfs/1977/263)). Förordning ([1985:756](https://selex.se/eli/sfs/1985/756)).

## Organisation

### 3 §

Nämnden består av en ordförande och fem andra ledamöter. För ordföranden skall finnas en ersättare. Ordföranden och dennes ersättare skall vara lagfarna och erfarna i domarvärv. För övriga ledamöter finns ersättare till det antal regeringen bestämmer.

## Ärendenas handläggning

### 4 §

Nämnden är beslutför när ordföranden och minst tre andra ledamöter är närvarande.

I arbetsordningen eller genom särskilda beslut får överlämnas åt ordföranden eller särskilt förordnad föredragande att fatta beslut som inte innebär att ett överklagat ärende avgörs i sak. Förordning ([1986:1000](https://selex.se/eli/sfs/1986/1000)).

### 4 a §

Ärenden får handläggas vid telefonsammanträden, när nämnden finner detta lämpligt. Därvid skall så många ledamöter delta, som enligt [4 §](#4) första stycket krävs för att nämnden skall vara beslutför. Förordning ([1986:1000](https://selex.se/eli/sfs/1986/1000)).

### 5 §

Ärendena avgörs efter föredragning, som ankommer på en särskilt förordnad föredragande.

Ordföranden får överta beredningen och föredragningen av ärenden.

I arbetsordningen eller genom särskilda beslut får medges att ärenden som handläggs enligt [4 §](#4) tredje stycket avgörs utan föredragning.

### 7 §

Nämndens ordförande får begära in förklaringar, upplysningar eller yttranden i ärenden hos nämnden.

Ordföranden får besluta att den som är särskilt förordnad som föredragande får vidta sådana åtgärder.

## Övriga bestämmelser

### 8 §

Ordföranden och övriga ledamöter samt deras ersättare förordnas av regeringen för högst tre år.

### 9 §

Det ankommer på personal i utbildningsdepartementet att vara föredragande och utföra kansligöromål åt nämnden. Föredragande och övrig personal förordnas av utbildningsdepartementet.