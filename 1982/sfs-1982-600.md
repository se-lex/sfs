---
beteckning: 1982:600
rubrik: Förordning om Sveriges bildkonstnärsfond
departement: Kulturdepartementet
utfardad_datum: 1982-06-17
publicerad_datum: 2008-05-27
forarbeten: "Jfr prop. 1981/82:100 (bil. 12 p. B 5), KrU 1981/82:30, rskr 1981/82:360"
pdf_url: https://svenskforfattningssamling.se/sites/default/files/sfs/1982-06/SFS1982-600.pdf
andringsforfattningar:
  - beteckning: "1985:529"
    rubrik: "Förordning (1985:529) om ändring i förordningen (1982:600) om Sveriges bildkonstnärsfond"
    ikraft_datum: 1985-07-01
    anteckningar: "ändr. 2, 3, 4 §§"
  - beteckning: "1993:1455"
    rubrik: "Förordning (1993:1455) om ändring i förordningen (1982:600) om Sveriges bildkonstnärsfond"
    ikraft_datum: 1994-01-01
    anteckningar: ändr. 4 §
  - beteckning: "1996:1604"
    rubrik: "Förordning (1996:1604) om ändring i förordningen (1982:600) om Sveriges bildkonstnärsfond"
    ikraft_datum: 1997-01-01
    anteckningar: ny 8 §
  - beteckning: "1997:840"
    rubrik: "Förordning (1997:840) om ändring i förordningen (1982:600) om Sveriges bildkonstnärsfond"
    ikraft_datum: 1997-12-01
    anteckningar: ändr. 4 §
  - beteckning: "1997:1154"
    rubrik: "Förordning (1997:1154) om ändring i förordningen (1982:600) om Sveriges bildkonstnärsnämnd"
    ikraft_datum: 1998-01-01
    anteckningar: ändr. 2 §
  - beteckning: "2008:267"
    rubrik: "Förordning (2008:267) om ändring i förordningen (1982:600) om Sveriges bildkonstnärsfond"
    ikraft_datum: 2008-07-01
    anteckningar: ändr. 2 §
---

# Förordning (1982:600) om Sveriges bildkonstnärsfond

## 1 §

Staten anvisar årligen medel som ersättning åt bild- och formkonstnärer för att konstnärliga verk av deras hand i offentliga institutioners ägo visas för allmänheten eller används på annat allmännyttigt sätt (visningsersättning).

Visningsersättningen tillförs en fond, kallad Sveriges bildkonstnärsfond.

## 2 §

Frågor om fonden och dess användning handläggs av en styrelse inom Konstnärsnämnden, styrelsen för Sveriges bildkonstnärsfond. Närmare bestämmelser om styrelsen finns i förordningen ([2007:1199](https://selex.se/eli/sfs/2007/1199)) med instruktion för Konstnärsnämnden.

Kostnaderna för styrelsens verksamhet ska betalas med medel ur fonden, om inte annat beslutas av regeringen. Förordning ([2008:267](https://selex.se/eli/sfs/2008/267)).

## 3 §

Medel ur fonden får användas dels till ändamål som syftar till att ge yrkesverksamma konstnärer ekonomisk och arbetsmässig trygghet, dels till andra ändamål som berör verksamhet inom bildkonstens område. Förordning ([1985:529](https://selex.se/eli/sfs/1985/529)).

## 4 §

Ersättning från fonden kan lämnas till bild- och formkonstnär som har sin huvudsakliga konstnärliga verksamhet i Sverige eller som är stadigvarande bosatt i landet.

Ersättning får även lämnas till bild- och formkonstnär som vistas tillfälligt i landet inom ramen för internationellt konstnärsutbyte. Förordning ([1997:840](https://selex.se/eli/sfs/1997/840)).

## 5 §

Ersättning utgår efter ansökan men kan utgå även utan ansökan.

## 6 §

Beslut av styrelsen för Sveriges bildkonstnärsfond enligt denna förordning får inte överklagas.

## 7 §

Styrelsen för Sveriges bildkonstnärsfond meddelar de ytterligare föreskrifter som kan behövas för verkställigheten av denna förordning.

## 8 §

Bestämmelser om individuell visningsersättning finns i förordningen ([1996:1605](https://selex.se/eli/sfs/1996/1605)) om individuell visningsersättning. Förordning ([1996:1604](https://selex.se/eli/sfs/1996/1604)).