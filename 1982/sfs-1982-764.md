---
beteckning: 1982:764
rubrik: "Lag om vissa anställningar som läkare vid upplåtna enheter, m.m."
departement: Socialdepartementet
utfardad_datum: 1982-06-30
publicerad_datum: 2017-02-21
forarbeten: "Prop. 1981/82:97, SoU 1981/82:51, rskr 1981/82:381"
pdf_url: https://svenskforfattningssamling.se/sites/default/files/sfs/1982-06/SFS1982-764.pdf
andringsforfattningar:
  - beteckning: "1990:641"
    rubrik: "Lag (1990:641) om ändring i lagen (1982:764) om vissa läkartjänster vid enheter inom den landstingskommunala hälso- och sjukvården som har upplåtits för grundläggande utbildning av läkare, m.m."
    ikraft_datum: 1990-07-01
    anteckningar: "upph. 2 §; ändr. 3, 6 §§"
  - beteckning: "1991:1972"
    rubrik: "Lag (1991:1972) om ändring i lagen (1982:764) om vissa läkartjänster vid enheter inom den landstingskommunala hälso- och sjukvården som har upplåtits för grundläggande utbildning av läkare, m.m."
    ikraft_datum: 1992-01-01
    anteckningar: "ändr. författningsrubr., 1, 4, 5 §§"
  - beteckning: "1992:1435"
    rubrik: "Lag (1992:1435) om ändring i lagen (1982:764) om vissa läkartjänster vid upplåtna enheter, m.m."
    ikraft_datum: 1993-07-01
    anteckningar: "ändr. 1, 3 §§"
  - beteckning: "1997:798"
    rubrik: "Lag (1997:798) om ändring i lagen (1982:764) om vissa läkartjänster vid upplåtna enheter, m.m."
    ikraft_datum: 1999-01-01
    anteckningar: "ändr. författningsrubr., 1, 3, 4 §§"
  - beteckning: "2006:307"
    rubrik: "Lag (2006:307) om ändring i lagen (1982:764) om vissa anställningar som läkare vid upplåtna enheter, m.m."
    ikraft_datum: 2007-01-01
    anteckningar: "ändr. 1, 5 §§"
  - beteckning: "2017:31"
    rubrik: "Lag (2017:31) om upphävande av lagen (1982:764) om vissa anställningar som läkare vid upplåtna enheter, m.m."
    anteckningar: upph.
---

# Lag (1982:764) om vissa anställningar som läkare vid upplåtna enheter, m.m.

## 1 §

I denna lag ges bestämmelser om vissa anställningar som läkare vid sådana enheter inom landstingens hälso- och sjukvård som har upplåtits för högskoleutbildning för läkarexamen (upplåtna enheter).

Vad som sägs om landstingens hälso- och sjukvård gäller också den hälso- och sjukvård som anordnas av kommuner som inte ingår i ett landsting. Lag ([2006:307](https://selex.se/eli/sfs/2006/307)).

## 3 §

I [3 kap. 8 § högskolelagen](https://selex.se/eli/sfs/1992/1434#kap3.8) ([1992:1434](https://selex.se/eli/sfs/1992/1434)) finns bestämmelser bl.a. om att en anställning som lärare vid en högskola kan vara förenad med en anställning som specialistutbildad läkare. Lag ([1997:798](https://selex.se/eli/sfs/1997/798)).

## 4 §

Vid upplåtna enheter skall det i skälig omfattning finnas läkare med specialistkompetens som tjänstgör för en begränsad tid. En sådan läkare får anställas tills vidare för en tid av högst sex år. Lag ([1997:798](https://selex.se/eli/sfs/1997/798)).

## 5 §

Varje läkare som är anställd vid en upplåten enhet är skyldig att biträda vid handledningen av medicine studerande.

Specialistutbildad läkare anställd vid enheten är, i den mån den eller de nämnder som utövar ledningen av hälso- och sjukvården medger det, skyldig att inom sitt verksamhetsområde ombesörja den undervisning och den examination som behövs för att högskoleutbildning för läkarexamen skall kunna bedrivas på ett ändamålsenligt sätt. Lag ([2006:307](https://selex.se/eli/sfs/2006/307)).

## 6 §

Kliniska assistenter och medicine studerande får biträda i hälso- och sjukvården. Lag ([1990:641](https://selex.se/eli/sfs/1990/641)).