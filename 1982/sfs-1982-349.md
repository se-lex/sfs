---
beteckning: 1982:349
rubrik: Lag om återvinning av dryckesförpackningar av aluminium
departement: Miljö- och samhällsbyggnadsdepartementet
utfardad_datum: 1982-05-27
publicerad_datum: 2013-01-30
forarbeten: "Prop. 1981/82:131, JoU 1981/82:32, rskr 1981/82:322"
pdf_url: https://svenskforfattningssamling.se/sites/default/files/sfs/1982-05/SFS1982-349.pdf
andringsforfattningar:
  - beteckning: "1994:2034"
    rubrik: "Lag (1994:2034) om ändring i lagen (1982:349) om återvinning av dryckesförpackningar av aluminium"
    ikraft_datum: 1995-01-01
    anteckningar: "ändr. 4 §; nya 2 a, 3 a §§"
  - beteckning: "2002:406"
    rubrik: "Lag (2002:406) om ändring i lagen (1982:349) om återvinning av dryckesförpackningar av aluminium"
    ikraft_datum: 2003-01-01
    anteckningar: upph. 3 a §
  - beteckning: "2005:219"
    anteckningar: ikrafttr.
  - beteckning: "2003:1188"
    rubrik: "Lag (2003:1188) om upphävande av vissa lagar avseende retursystem med pant för dryckesförpackningar"
    anteckningar: upph.
---

# Lag (1982:349) om återvinning av dryckesförpackningar av aluminium

## 1 §

Denna lag gäller verksamhet som avser att främja återvinning av dryckesförpackningar av aluminium (aluminiumburkar) genom ett pantsystem för sådana burkar.

## 2 §

Verksamhet som avses i [1 §](#1) får bedrivas endast av den som fått tillstånd till det av regeringen. Tillstånd skall förenas med de villkor som behövs från allmän synpunkt.

## 2 a §

Den som yrkesmässigt importerar aluminiumburkar med eller utan dryck skall anmäla detta till regeringen eller den myndighet som regeringen bestämmer. Lag ([1994:2034](https://selex.se/eli/sfs/1994/2034)).

## 3 §

Regeringen får meddela föreskrifter om avgift vid import av aluminiumburkar och de andra föreskrifter som kan behövas för att säkerställa att inhemska och importerade burkar med eller utan dryck kan konkurrera på lika villkor, när ett pantsystem har inrättats. Regeringen får överlåta åt en förvaltningsmyndighet att meddela sådana föreskrifter.

## 4 §

Till böter eller fängelse i högst ett år döms den som uppsåtligen eller av grov oaktsamhet

1. bryter mot [2 §](#2) eller åsidosätter villkor som har meddelats för tillstånd enligt [2 §](#2),

2. bryter mot [2 a §](#2a),

3. bryter mot föreskrifter som har meddelats med stöd av [3 §](#3), eller

4. lämnar oriktig uppgift om förhållanden som är av betydelse i handling som avges till ledning vid fastställande av avgift. Förordning ([1994:2034](https://selex.se/eli/sfs/1994/2034)).