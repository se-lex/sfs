---
beteckning: 1968:736
rubrik: "Kungörelse om omhändertagande av djur, m.m."
departement: Jordbruksdepartementet
utfardad_datum: 1968-12-13
publicerad_datum: 2008-10-08
pdf_url: https://svenskforfattningssamling.se/sites/default/files/sfs/1968-12/SFS1968-736.pdf
andringsforfattningar:
  - beteckning: "1983:622"
    rubrik: "Förordning (1983:622) om ändring i kungörelsen (1968:736) om omhändertagande av djur, m.m."
    ikraft_datum: 1983-07-01
    anteckningar: ändr. 1-5 §§
  - beteckning: "1988:539"
    anteckningar: upph.
  - beteckning: "1979:821"
    rubrik: "Förordning (1979:821) om ändring i kungörelsen (1968:736) om omhändertagande av djur, m.m."
    anteckningar: "ändr. 1, 5, 6, 9 §§"
---

# Kungörelse (1968:736) om omhändertagande av djur, m.m.

## 1 §

När miljö- och hälsoskyddsnämnden gör anmälan enligt [14 §](#14) 2 mom. lagen ([1944:219](https://selex.se/eli/sfs/1944/219)) om djurskydd, skall nämnden lämna en redogörelse för de omständigheter som föranlett anmälan. En sådan anmälan skall innehålla uppgifter om namn och postadress på den försumlige och, om inte denne är ägare av djuret eller djuren, ägarens namn och postadress. Förordning ([1983:622](https://selex.se/eli/sfs/1983/622)).

## 5 §

Har polismyndigheten eller miljö- och hälsoskyddsnämnden meddelat en tillsägelse enligt [17 §](#17) första stycket lagen ([1944:219](https://selex.se/eli/sfs/1944/219)) om djurskydd och sker inte rättelse skall polismyndigheten respektive miljö- och hälsoskyddsnämnden genast anmäla detta till länsstyrelsen. Förordning ([1983:622](https://selex.se/eli/sfs/1983/622)).

## 6 §

När polismyndigheten omhändertar ett djur, skall före eller omedelbart efter omhändertagandet en legitimerad veterinär tillkallas för att besiktiga djuret. Vid besiktningen skall protokoll föras.

Efter besiktningen skall veterinären avge ett yttrande om det vidare förfarandet med djuret.

## 9 §

Sedan länsstyrelsens beslut om omhändertagandet vunnit laga kraft och besiktningen och värderingen ägt rum, skall polismyndigheten skyndsamt besluta hur det skall förfaras med djuret. Beslutet skall antecknas i ett diarium eller på annat sätt. Ägaren skall om möjligt genast underrättas om beslutet.

Har polismyndigheten beslutat att djuret skall säljas, skall ägaren beredas tillfälle att inom viss tid anskaffa en köpare som polismyndigheten kan godta.

Innebär beslutet att djuret skall säljas eller dödas och har polismyndigheten anledning att anta att ägaren önskar föra talan mot beslutet bör detta inte verkställas förrän minst en vecka förflutit från dagen för beslutet. Detta gäller dock inte om djurets tillstånd eller omständigheterna i övrigt påkallar att djuret dödas omedelbart.