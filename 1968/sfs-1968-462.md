---
beteckning: 1968:462
rubrik: Kungörelse med vissa bestämmelser om kompletteringstrafik med personbil
departement: Kommunikationsdepartementet
utfardad_datum: 1968-08-15
publicerad_datum: 2008-10-08
pdf_url: https://svenskforfattningssamling.se/sites/default/files/sfs/1968-08/SFS1968-462.pdf
andringsforfattningar:
  - beteckning: "1988:1503"
    anteckningar: upph.
  - beteckning: "1973:107"
    anteckningar: ändr. 2 §
---

# Kungörelse (1968:462) med vissa bestämmelser om kompletteringstrafik med personbil

## 1 §

Utan hinder av 8 och [9 §](#9)§ förordningen angående yrkesmässig automobiltrafik m.m. får infordrande av yttranden inskränkas eller underlåtas, om ansökan om trafiktillstånd avser sådan tidtabellsenlig kompletteringstrafik med personbil som anordnas på grund av avtal med kommun eller landstingskommun för person- och godsbefordran eller endast godsbefordran på viss vägsträcka. Motsvarande gäller om ansökan avser tillstånd att i kompletteringstrafik med personbil använda släpfordon för godsbefordran.

## 2 §

I samband med tillstånd att bedriva trafik som avses i [1 §](#1) får, om inte särskilda omständigheter föranleder annat, medges befrielse från skyldigheten att iakttaga föreskrifterna i 23, 25 och [29 §](#29)§ förordningen ([1940:910](https://selex.se/eli/sfs/1940/910)) angående yrkesmässig automobiltrafik m.m. och vad som särskilt föreskrivits om lämplighetsbesiktning och trafikkort. Kungörelse ([1973:107](https://selex.se/eli/sfs/1973/107)).