---
beteckning: 1968:97
rubrik: Kungörelse om skatteavdrag i vissa fall från folkpension m.m.
departement: Finansdepartementet
utfardad_datum: 1968-03-15
publicerad_datum: 2008-10-08
pdf_url: https://svenskforfattningssamling.se/sites/default/files/sfs/1968-03/SFS1968-97.pdf
andringsforfattningar:
  - beteckning: "1986:768"
    rubrik: "Förordning (1986:768) om ändring i kungörelsen (1968:97) om skatteavdrag i vissa fall från folkpension m.m."
    ikraft_datum: 1987-01-01
    anteckningar: ändr. 4 §
  - beteckning: "1990:326"
    anteckningar: upph.
  - beteckning: "1977:290"
    rubrik: "Förordning (1977:290) om ändring i kungörelsen (1968:97) om skatteavdrag i vissa fall från folkpension m.m."
    anteckningar: ändr. 1 §
  - beteckning: "1976:1088"
    rubrik: "Förordning (1976:1088) om ändring i kungörelsen (1968:97) om skatteavdrag i vissa fall från folk- pension m.m."
    anteckningar: "ändr. 1, 4, 7 §§"
  - beteckning: "1973:1127"
    anteckningar: nuvarande 6 § betecknas 7 §; ändr. 1 §; ny 6 §
  - beteckning: "1968:721"
    anteckningar: ändr. 1 §
---

# Kungörelse (1968:97) om skatteavdrag i vissa fall från folkpension m.m.

### 1 §

Preliminär A-skatt skall utgå för tilläggspension och vårdbidrag enligt lagen ([1962:381](https://selex.se/eli/sfs/1962/381)) om allmän försäkring, för delpension enligt lagen ([1975:380](https://selex.se/eli/sfs/1975/380)) om delpensionsförsäkring, för livränta enligt lagen ([1954:243](https://selex.se/eli/sfs/1954/243)) om yrkesskadeförsäkring, lagen ([1976:380](https://selex.se/eli/sfs/1976/380)) om arbetsskadeförsäkring, lagen ([1977:265](https://selex.se/eli/sfs/1977/265)) om statligt personskadeskydd och lagen ([1977:267](https://selex.se/eli/sfs/1977/267)) om krigsskadeersättning till sjömän, för folkpension som utbetalas av riksförsäkringsverket, allmän försäkringskassa, statens personalpensionsverk eller kommunernas pensionsanstalt tillsammans med annan pension, livränta eller liknande förmån samt för folkpension i annat fall, om det är sannolikt att slutlig skatt kommer att påföras. Förordning ([1977:290](https://selex.se/eli/sfs/1977/290)).

### 2 §

Den utbetalande myndigheten eller inrättningen får, om därmed bättre överensstämmelse kan uppnås mellan preliminär och slutlig skatt för förmånstagaren, beräkna preliminär A-skatt på pension eller förmån enligt [1 §](#1) med frångående av bestämmelserna om skatteavdrag i uppbördslagen.

### 3 §

Oavsett bestämmelserna i [2 §](#2) gäller vad den lokala skattemyndigheten med stöd av [3 §](#3) 2 mom. uppbördslagen särskilt beslutat beträffande preliminär skatt för förmånstagaren.

### 4 §

Kvarstående skatt får, under förutsättning att skatten kan betalas in senast vid den tidpunkt som riksskatteverket bestämmer, dras av från sådan pension eller förmån som avses i [1 §](#1) vid utbetalningstillfällena i februari, mars och april. Förordning ([1986:768](https://selex.se/eli/sfs/1986/768)).

### 5 §

Förmånstagaren skall överlämna debetsedel på preliminär eller slutlig skatt till den utbetalande myndigheten eller inrättningen endast när denna särskilt begär det. Efterkommer ej förmånstagaren sådan begäran, äger bestämmelserna i [40 §](#40) uppbördslagen om skatteavdrag när debetsedel icke lämnats motsvarande tillämpning.

### 6 §

Har förmånstagare med stöd av [10 §](#10) andra stycket uppbördslagen anmält avdrag för preliminär eller kvarstående skatt skall göras från folkpension i annat fall än som avses i [1 §](#1), skall skatteavdrag göras i anledning av denna anmälan från och med det utbetalningstillfälle som infaller senast näst efter det en månad förflutit från det anmälningen skedde.

Första stycket äger motsvarande tillämpning när förmånstagare anmäler att skatteavdrag enligt [1 §](#1) skall utgå med förhöjt belopp eller att skatteavdrag, som sker enligt tidigare begäran från hans sida, skall ändras.  Kungörelse ([1973:1127](https://selex.se/eli/sfs/1973/1127)).

### 7 §

De uppgifter som behövs för skatteavdragens beräkning och redovisning skall lämnas till den utbetalande myndigheten eller inrättningen på tid och sätt som riksskatteverket bestämmer.

Verket meddelar anvisningar för tillämpning av denna kungörelse efter samråd med den utbetalande myndigheten eller inrättningen. Förordning ([1976:1088](https://selex.se/eli/sfs/1976/1088)).

## Övergångsbestämmelser

[1986:768](https://selex.se/eli/sfs/1986/768)

Denna förordning träder i kraft den 1 januari 1987 och tillämpas första gången i fråga om kvarstående skatt som grundas på 1986 års taxering.