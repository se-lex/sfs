---
beteckning: 1968:111
rubrik: Förordning om uppgifter för lantbruksstatistiken och lantbrukets företagsregister
departement: Jordbruksdepartementet
utfardad_datum: 1968-03-29
publicerad_datum: 2008-10-08
forarbeten: "Jfr prop. 1967:95;JoU 1967:25;Rskr 1967:280"
pdf_url: https://svenskforfattningssamling.se/sites/default/files/sfs/1968-03/SFS1968-111.pdf
andringsforfattningar:
  - beteckning: "1986:456"
    rubrik: "Förordning (1986:456) om ändring i förordningen (1968:111) om uppgifter för lantbruksstatistiken, lantbrukets företagsregister och skördeskadeskyddet"
    ikraft_datum: 1986-07-01
    anteckningar: ändr. 11 §
  - beteckning: "1986:1006"
    rubrik: "Förordning (1986:1006) om ändring i förordningen (1968:111) om uppgifter för lantbruksstatistiken, lantbrukets företagsregister och skördeskadeskyddet"
    ikraft_datum: 1987-01-01
    anteckningar: ändr. 3 §
  - beteckning: "1988:171"
    rubrik: "Förordning (1988:171) om ändring i förordningen (1968:111) om uppgifter för lantbruksstatistiken, lantbrukets företagsregister och skördeskadeskyddet"
    ikraft_datum: 1988-06-01
    anteckningar: "ändr. författningsrubr., 3 §"
  - beteckning: "1991:660"
    rubrik: "Förordning (1991:660) om ändring i förordningen (1968:111) om uppgifter för lantbruksstatistiken och lantbrukets företagsregister"
    ikraft_datum: 1991-07-01
    anteckningar: "ändr. 2, 3, 4, 6, 7, 8, 9, 11 §§; omtryck"
  - beteckning: "1980:733"
    rubrik: "Förordning (1980:733) om ändring i förordningen (1968:111) om uppgifter för lantbruksstatistiken, lantbrukets företagsregister och skördeskadeskyddet"
    anteckningar: upph. 10 §
  - beteckning: "1978:468"
    rubrik: "Förordning (1978:468) om ändring i kungörelsen (1968:111) om uppgifter för lantbruksstatistiken, lantbrukets företagsregister och skördeskadeskyddet"
    anteckningar: "ändr. författningsrubr., 1, 3, 9-11 §§; omtryck"
  - beteckning: "1975:979"
    anteckningar: ändr. 3 §
  - beteckning: "1975:778"
    anteckningar: ändr. 10 §
  - beteckning: "1972:46"
    anteckningar: ändr. 3 §
  - beteckning: "1992:888"
    anteckningar: upph.
---

# Förordning (1968:111) om uppgifter för lantbruksstatistiken och lantbrukets företagsregister

## 1 §

Den som inom landet driver jordbruk, skogsbruk, husdjursskötsel, fruktodling eller trädgårdsodling eller som äger mark där annan driver sådan verksamhet, skall lämna uppgifter enligt denna förordning för statistiska centralbyråns lantbruksstatistik. Förordning ([1978:468](https://selex.se/eli/sfs/1978/468)).

## 2 §

Uppgifter för lantbruksstatistiken skall även ingå i registret över företag med verksamhet som avses i [1 §](#1), lantbrukets företagsregister. Förordning ([1991:660](https://selex.se/eli/sfs/1991/660)).

## 3 §

Efter samråd med statistiska centralbyrån får statens jordbruksverk besluta att uppgifter i lantbrukets företagsregister får utnyttjas för jordbrukets blockorganisation eller för någon annan beredskapsplanläggning. Förordning ([1991:660](https://selex.se/eli/sfs/1991/660)).

## 4 §

Den som driver verksamhet som avses i [1 §](#1) skall utan anmaning lämna uppgifter om

1. registerbeteckning, areal och markanvändning i fråga om fastighet eller del av fastighet där verksamheten bedrives,

2. byggnader och andra anläggningar,

3. maskiner,

4. husdjur,

5. framställda produkter och deras användning i verksamheten,

6. anlitad arbetskraft.

Enskild person skall även lämna uppgifter om ålder, tillträdesår, utbildning och tidigare sysselsättning samt om arten och omfattningen av egen arbetsinsats i eller utom verksamheten.

Statistiska centralbyrån får i samråd med jordbruksverket inskränka uppgiftsskyldighet enligt första eller andra stycket eller bestämma att ytterligare uppgifter som behövs för dessa myndigheters verksamhet skall lämnas av den uppgiftsskyldige. Förordning ([1991:660](https://selex.se/eli/sfs/1991/660)).

## 5 §

Den som äger mark där annan driver verksamhet som avses i [1 §](#1) skall efter anmaning av statistiska centralbyrån lämna uppgifter om dennes namn och adress samt om areal som användes för verksamheten.

## 6 §

Uppgifter enligt 4 eller [5 §](#5) lämnas på blankett för vilken statistiska centralbyrån fastställer formulär i samråd med jordbruksverket. I samma ordning bestäms tidpunkt då blankett senast skall lämnas och myndighet till vilken den skall inges. Förordning ([1991:660](https://selex.se/eli/sfs/1991/660)).

## 7 §

Statistiska centralbyrån eller jordbruksverket får låta utföra fältmätningar eller fältbesiktningar för kontroll av uppgifter om areal eller markanvändning. Förordning ([1991:660](https://selex.se/eli/sfs/1991/660)).

## 8 §

Lantbrukets företagsregister förvaras hos statistiska centralbyrån. Jordbruksverket och varje enhet för lantbruksfrågor eller motsvarande funktion inom en länsstyrelse har för sin verksamhet på jordbrukets område tillgång till uppgifter ur registret i maskinläsbar form. Förordning ([1991:660](https://selex.se/eli/sfs/1991/660)).

## 9 §

Till böter dömes den som

1. underlåter att fullgöra uppgiftsskyldighet enligt denna förordning,

2. uppsåtligen eller av oaktsamhet lämnar oriktig uppgift, om gärningen ej är belagd med straff i brottsbalken.

Allmänt åtal för brott som avses i första stycket får väckas endast efter anmälan av statistiska centralbyrån. Innan centralbyrån gör sådan anmälan, skall samråd ske med jordbruksverket. Förordning ([1991:660](https://selex.se/eli/sfs/1991/660)).

## 11 §

De ytterligare föreskrifter som behövs för verkställigheten av denna förordning meddelas av statistiska centralbyrån efter samråd med jordbruksverket. Förordning ([1991:660](https://selex.se/eli/sfs/1991/660)).