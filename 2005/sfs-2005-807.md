---
beteckning: 2005:807
rubrik: "Lag om ersättning för viss mervärdesskatt för kommuner, regioner, kommunalförbund och samordningsförbund"
departement: Finansdepartementet
utfardad_datum: 2005-11-17
ikraft_datum: 2006-01-01
publicerad_datum: 2025-05-26
forarbeten: "Prop. 2005/06:7, bet. 2005/06:FiU13, rskr. 2005/06:19"
pdf_url: https://rkrattsdb.gov.se/SFSdoc/05/050807.pdf
---

# Lag om ersättning för viss mervärdesskatt för kommuner, regioner, kommunalförbund och samordningsförbund

## Tillämpningsområde

### 1 §

Denna lag innehåller bestämmelser om rätt till ersättning för kommuner för ingående skatt enligt mervärdesskattelagen ([2023:200](https://selex.se/eli/sfs/2023/200)) och skyldighet att i vissa fall justera en sådan ersättning.

Det som sägs om kommun i denna lag gäller även region och kommunalförbund samt samordningsförbund som avses i [4 §](#4) lagen ([2003:1210](https://selex.se/eli/sfs/2003/1210)) om finansiell samordning av rehabiliteringsinsatser. Lag ([2023:207](https://selex.se/eli/sfs/2023/207)).

## Definitioner

### 1 a §

I denna lag förstås med

investeringsvara: det som enligt [15 kap. 4-6 §§ mervärdesskattelagen](https://selex.se/eli/sfs/1994/200#kap15.4) ([2023:200](https://selex.se/eli/sfs/2023/200)) avses med investeringsvara, och

justeringsperiod: det som enligt [15 kap. 10 och 11 §§ mervärdesskattelagen](https://selex.se/eli/sfs/1994/200#kap15.10) avses med justeringsperiod. Lag ([2023:207](https://selex.se/eli/sfs/2023/207)).

## Rätt till ersättning

### 2 §

Kommuner har rätt till ersättning för ingående skatt som inte får dras av enligt mervärdesskattelagen ([2023:200](https://selex.se/eli/sfs/2023/200)). Lag ([2023:207](https://selex.se/eli/sfs/2023/207)).

### 2 a §

I denna paragraf finns bestämmelser om vad som utgör ersättningsbelopp och när rätten till ersättning inträder när användningen av en investeringsvara ändras samt när en investeringsvara förvärvas.

Om justering av avdrag för ingående skatt ska göras enligt [15 kap. 7 § 1 mervärdesskattelagen](https://selex.se/eli/sfs/1994/200#kap15.7) ([2023:200](https://selex.se/eli/sfs/2023/200)) eller rättighet och skyldighet att justera avdrag för ingående skatt övertas enligt 15 kap. 20 eller [21 §](#21) samma lag, utgör ersättningsbeloppet ett belopp som beräknas på samma sätt som justeringsbeloppet enligt 15 kap. 12-17 och [19 §](#19)§ samma lag.

Rätten till ersättning inträder årligen under återstoden av justeringsperioden. I justeringsperioden ska även det kalenderår då användningen ändras eller förvärvet sker räknas in. Lag ([2023:207](https://selex.se/eli/sfs/2023/207)).

### 3 §

Om det vid tillämpningen av denna lag inte går att fastställa fördelningen mellan ingående skatt som får dras av enligt mervärdesskattelagen ([2023:200](https://selex.se/eli/sfs/2023/200)) och ingående skatt för vilken ersättning kan erhållas enligt denna lag, får fördelningen i stället göras efter skälig grund. Lag ([2023:207](https://selex.se/eli/sfs/2023/207)).

### 4 §

Vid utbetalning av ersättning enligt [2 §](#2) tillämpas bestämmelserna i [13 kap. 16 och 18-27 §§ mervärdesskattelagen](https://selex.se/eli/sfs/1994/200#kap13.16) ([2023:200](https://selex.se/eli/sfs/2023/200)). Bestämmelsen i [13 kap. 26 § mervärdesskattelagen](https://selex.se/eli/sfs/1994/200#kap13.26) ska dock inte tillämpas i fråga om

1. särskilda boendeformer och bostäder som anges i [8 kap. 4 och 11 §§ socialtjänstlagen](https://selex.se/eli/sfs/2001/453#kap8.4) ([2025:400](https://selex.se/eli/sfs/2025/400)),

2. stödboenden och hem för vård eller boende som anges i [9 kap. 3 och 4 §§ socialtjänstlagen](https://selex.se/eli/sfs/2001/453#kap9.3), och

3. boendeformer som anges i [9 §](#9) 8 och 9 lagen ([1993:387](https://selex.se/eli/sfs/1993/387)) om stöd och service till vissa funktionshindrade. Lag ([2025:430](https://selex.se/eli/sfs/2025/430)).

### 5 §

Kommuner har rätt till ersättning för de ökade kostnader som till följd av bestämmelserna om mervärdesskatt uppkommer vid upphandling av verksamhet inom sjukvård, tandvård, social omsorg och utbildning samt vid hyra av lokal för sådana boendeformer som avses i [4 §](#4). Rätt till ersättning har kommunen också när den lämnar bidrag till näringsidkare för dennes verksamhet inom nämnda områden.

Storleken av ersättningar som avses i denna paragraf beräknas enligt schablon.

Regeringen eller den myndighet regeringen bestämmer meddelar föreskrifter om schablonberäkningen. Lag ([2012:385](https://selex.se/eli/sfs/2012/385)).

## Skyldighet att justera ersättning

### 6 a §

I [6 b §](#6b) finns bestämmelser om justering i vissa fall av ersättning enligt denna lag när en kommun överlåter en investeringsvara. I [6 c §](#6c) finns bestämmelser om justering i vissa fall när användningen av en investeringsvara ändras.

Bestämmelserna i 6 b och [6 c §](#6c)§ om justering gäller endast om kommunen har haft rätt till ersättning för ingående skatt hänförlig till anskaffningen av investeringsvaran. Med anskaffning av en investeringsvara avses även förvärv för ny-, till- eller ombyggnad av fastighet. Lag ([2012:385](https://selex.se/eli/sfs/2012/385)).

### 6 b §

En kommun är skyldig att justera ersättning enligt denna lag om en investeringsvara överlåtits inom justeringsperioden.

Justeringen ska göras med ett belopp (justeringsbelopp) som motsvarar den ingående skatt som avser återstoden av justeringsperioden. I justeringsperioden ska även det kalenderår då överlåtelsen sker räknas in.

Justeringen ska göras vid ett enda tillfälle. Lag ([2023:207](https://selex.se/eli/sfs/2023/207)).

### 6 c §

En kommun är skyldig att justera ersättning enligt denna lag om justering av avdrag för ingående skatt ska göras enligt [15 kap. 7 § 2 mervärdesskattelagen](https://selex.se/eli/sfs/1994/200#kap15.7) ([2023:200](https://selex.se/eli/sfs/2023/200)).

Justeringen ska göras med ett belopp (justeringsbelopp) som motsvarar den justering som ska göras enligt mervärdesskattelagen. Om kommunen i stället gjort avdrag enligt 12 kap. 22-[25 §](#25)§ i den lagen, ska justeringsbeloppet motsvara avdraget.

Justering ska göras med ett årligt belopp under återstoden av justeringsperioden. I justeringsperioden ska även det kalenderår då användningen ändras räknas in. Om kommunen i stället gjort avdrag enligt [12 kap. 22-25 §§ mervärdesskattelagen](https://selex.se/eli/sfs/1994/200#kap12.22), ska justering göras vid ett enda tillfälle. Lag ([2023:207](https://selex.se/eli/sfs/2023/207)).

## Ansökan

### 7 §

Den som har rätt till ersättning enligt 2 och [5 §](#5)§ får ansöka om sådan ersättning hos Skatteverket. Ansökan ska vara undertecknad och ha kommit in senast andra året efter utgången av det kalenderår som ersättningen avser.

Ansökan ska avse en ersättningsperiod på en kalendermånad eller tre på varandra följande kalendermånader under samma kalenderår. Uppgift om ersättningsbelopp enligt [2 a §](#2a) ska lämnas i den ansökan som omfattar den första ersättningsperioden varje kalenderår efter det kalenderår då användningen ändrats eller förvärvet skett.

Ansökan ska lämnas enligt ett fastställt formulär. Lag ([2008:909](https://selex.se/eli/sfs/2008/909)).

## Anmälan av överlåtelse eller ändrad användning av investe- ringsvara

### 7 a §

Den som är skyldig att justera ersättning enligt 6 a-[6 c §](#6c)§ ska anmäla överlåtelsen eller den ändrade användningen och justeringsbelopp till Skatteverket. Anmälan ska göras i samband med ansökan om ersättning för den ersättningsperiod då överlåtelsen skett eller för den första ersättningsperioden varje kalenderår efter det kalenderår då användningen ändrats. Anmälan ska dock ha kommit in till Skatteverket före utgången av juni året efter det kalenderår som överlåtelsen skett eller användningen ändrats.

Anmälan ska vara undertecknad och lämnas enligt ett fastställt formulär. Lag ([2008:909](https://selex.se/eli/sfs/2008/909)).

## Årsuppgift

### 8 §

För varje kalenderår ska kommunen lämna uppgift (årsuppgift) om

1. det belopp som bokförts på konton för sådan mervärdesskatt som berättigar till ersättning enligt [2 §](#2),

2. sådana schablonbelopp som beräknats enligt [5 §](#5), samt

3. belopp enligt 2 a, 6 b och [6 c §](#6c)§.

Årsuppgiften ska vara undertecknad och ha kommit in till Skatteverket före utgången av juni året efter det kalenderår som uppgiften avser.

Årsuppgiften ska lämnas enligt ett fastställt formulär. Lag ([2008:909](https://selex.se/eli/sfs/2008/909)).

## Elektroniska dokument

### 9 §

Regeringen eller den myndighet regeringen bestämmer får meddela föreskrifter om eller i ett enskilt fall besluta att en ansökan om ersättning enligt [7 §](#7), en anmälan av överlåtelse eller ändrad användning enligt [7 a §](#7a) samt årsuppgift enligt [8 §](#8) får lämnas i form av ett elektroniskt dokument.

Med ett elektroniskt dokument avses en upptagning som har gjorts med hjälp av automatiserad databehandling och vars innehåll och utställare kan verifieras genom ett visst tekniskt förfarande. I så fall får kravet på underskrift enligt 7, 7 a och [8 §](#8)§ uppfyllas med elektroniska medel. Lag ([2008:909](https://selex.se/eli/sfs/2008/909)).

## Beslutande myndighet

### 10 §

Skatteverket fattar beslut enligt denna lag.

## Ersättningsbeslut

### 11 §

Ett beslut om ersättning enligt 2 eller [5 §](#5) (ersättningsbeslut) fattas för varje ersättningsperiod för sig. Beslutet fattas med ledning av ansökan och andra tillgängliga uppgifter. Ett beslut om justering av ersättning enligt 6 a-[6 c §](#6c)§ fattas med ledning av anmälan och andra tillgängliga uppgifter.

Om en ansökan om ersättning eller anmälan av överlåtelse eller ändrad användning har lämnats in på rätt sätt inom föreskriven tid, anses ett beslut om ersättning eller justering av ersättning ha fattats i enlighet med ansökan eller anmälan.

Om ansökan om ersättning eller anmälan av överlåtelse eller ändrad användning inte har kommit in inom föreskriven tid, anses ersättningen eller justeringen av ersättning ha bestämts till noll kronor.

Om Skatteverket omprövat sitt ersättningsbeslut enligt 18 eller [19 §](#19), får en sådan ändring av beslut som omfattar flera ersättningsperioder under ett kalenderår och som görs efter utgången av kalenderåret, hänföras till den sista ersättningsperioden under kalenderåret. Lag ([2008:909](https://selex.se/eli/sfs/2008/909)).

### 12 §

Innan ett ersättningsärende avgörs, skall kommunen ges tillfälle att yttra sig om det inte är onödigt.

Ett ersättningsärende får inte avgöras utan att kommunen dels har underrättats om en uppgift som har tillförts av någon annan än kommunen, dels fått tillfälle att yttra sig över uppgiften. Detta gäller dock inte om det är uppenbart obehövligt.

## Skyldighet att bevara underlag

### 12 a §

Underlaget för rätt till ersättning ska bevaras under fyra år efter utgången av det kalenderår som underlaget avser. Underlag som avser rätt till ersättning vid anskaffning av investeringsvara ska dock bevaras under fyra år efter utgången av det kalenderår som justeringsperioden löpte ut. Lag ([2023:207](https://selex.se/eli/sfs/2023/207)).

## Utredning

### 13 §

Skatteverket får förelägga kommunen att lämna uppgift, visa upp handling eller lämna över en kopia av handling som behövs för kontroll av rätt till ersättning eller skyldighet att justera ersättning. Lag ([2008:909](https://selex.se/eli/sfs/2008/909)).

### 14 §

Om uppgifter i en ansökan om ersättning eller anmälan av överlåtelse eller ändrad användning behöver kontrolleras genom avstämning mot räkenskaper, anteckningar eller andra handlingar, får Skatteverket komma överens med kommunen om att en sådan avstämning ska göras vid besök hos kommunen. Lag ([2008:909](https://selex.se/eli/sfs/2008/909)).

### 15 §

Skatteverket får besluta om revision hos kommunen för att kontrollera att uppgift som kommunen lämnat till ledning för ersättningsbeslut är riktig.

Vid revision får räkenskapsmaterial och andra handlingar som rör verksamheten granskas. Med handling avses framställning i skrift eller bild samt upptagning som kan läsas, avlyssnas eller på annat sätt uppfattas endast med tekniskt hjälpmedel.

### 16 §

Vid revision ska kommunen tillhandahålla de handlingar och lämna de upplysningar som behövs för revisionen. Kommunen ska i övrigt lämna den hjälp som behövs vid revisionen. För revision gäller bestämmelserna i 41 kap. [10 §](#kap41.10) skatteförfarandelagen ([2011:1244](https://selex.se/eli/sfs/2011/1244)). Lag ([2011:1418](https://selex.se/eli/sfs/2011/1418)).

## Ränta

### 17 §

Ränta ska beräknas dagligen.

Kostnadsränta tas ut på ersättning som kommunen ska betala tillbaka efter beslut av Skatteverket. Räntan beräknas från och med dagen efter den dag beloppet betalades ut till och med den dag beloppet senast ska betalas enligt [17 b §](#17b) andra stycket.

Kostnadsränta tas ut på justeringsbelopp som kommunen ska betala enligt beslut om justering av ersättning. Räntan beräknas från och med dagen efter den dag då beloppet senast skulle ha betalats in till Skatteverket enligt [17 b §](#17b) andra stycket och till och med den dag beloppet betalas.

Intäktsränta betalas på ersättning som ska betalas till kommunen. Räntan beräknas från utgången av första månaden efter den månad då ansökan om ersättning kom in till Skatteverket och till och med den dag beloppet betalas ut.

Kostnadsränta och intäktsränta beräknas efter en räntesats som motsvarar basräntan enligt 65 kap. [3 §](#kap65.3) skatteförfarandelagen ([2011:1244](https://selex.se/eli/sfs/2011/1244)), om inte annat följer av sjätte stycket.

Kostnadsränta enligt andra stycket beräknas efter en räntesats som motsvarar intäktsränta enligt 65 kap. [4 §](#kap65.4) tredje stycket skatteförfarandelagen om kommunen har begärt omprövning av ett ersättningsbeslut på grund av att den i stället har rätt till avdrag eller återbetalning enligt mervärdesskattelagen ([1994:200](https://selex.se/eli/sfs/1994/200)). Lag ([2020:1011](https://selex.se/eli/sfs/2020/1011)).

## Utbetalning och betalning

### 17 a §

Ersättning som ska utbetalas av Skatteverket enligt denna lag ska tillgodoföras mottagaren genom kreditering på sådant skattekonto som avses i 61 kap. [1 §](#kap61.1) skatteförfarandelagen ([2011:1244](https://selex.se/eli/sfs/2011/1244)). Lag ([2011:1418](https://selex.se/eli/sfs/2011/1418)).

### 17 b §

Ersättning eller justeringsbelopp som ska betalas till Skatteverket enligt denna lag ska tas ut genom debitering på sådant skattekonto som avses i 61 kap. [1 §](#kap61.1) skatteförfarandelagen ([2011:1244](https://selex.se/eli/sfs/2011/1244)).

Betalning ska ha gjorts senast den förfallodag enligt 62 kap. [9 §](#kap62.9) skatteförfarandelagen som infaller närmast efter det att 30 dagar har gått från beslutsdagen.

Om en anmälan enligt [7 a §](#7a) har lämnats i samband med en ansökan om ersättning, ska Skatteverket besluta att helt eller delvis räkna av ersättningen mot det justeringsbelopp som anmälan avser. På den del avräkning genomförs som betalning av justeringsbeloppet ska kostnadsränta inte tas ut. Lag ([2011:1418](https://selex.se/eli/sfs/2011/1418)).

### 17 c §

Beslut enligt 17 a eller [17 b §](#17b) anses vara ett beslut om skatt enligt skatteförfarandelagen ([2011:1244](https://selex.se/eli/sfs/2011/1244)). Lag ([2011:1418](https://selex.se/eli/sfs/2011/1418)).

## Omprövning

### 18 §

Skatteverket får ompröva ett ersättningsbeslut, beslut om justering av ersättning och beslut om avräkning eller ränta enligt denna lag, om detta begärs av kommunen eller om det finns andra skäl.

Omprövning får dock inte ske om frågan har avgjorts av en förvaltningsdomstol. Lag ([2008:909](https://selex.se/eli/sfs/2008/909)).

### 19 §

En begäran om omprövning ska ha kommit in till Skatteverket senast tredje året efter utgången av det kalenderår som ersättningen eller justeringen av ersättningen avser.

Om Skatteverket självmant omprövar ett beslut, får omprövningsbeslut meddelas senast tredje året efter utgången av det kalenderår som ersättningen eller justeringen av ersättningen avser.

Ett beslut får omprövas även efter den tid som anges i första och andra styckena när en ändring föranleds av Skatteverkets beslut om skatt enligt skatteförfarandelagen ([2011:1244](https://selex.se/eli/sfs/2011/1244)). Lag ([2011:1418](https://selex.se/eli/sfs/2011/1418)).

## Överklagande

### 20 §

Skatteverkets beslut om föreläggande enligt [13 §](#13) eller revision enligt [15 §](#15) får inte överklagas.

Övriga beslut av Skatteverket enligt denna lag får överklagas hos allmän förvaltningsdomstol.

Prövningstillstånd krävs vid överklagande till kammarrätten.

### 21 §

Om ett beslut överklagas av en kommun är Skatteverket motpart.

## Verkställighet

### 22 §

Skatteverkets ersättningsbeslut skall gälla omedelbart, om inte annat föreskrivits i beslutet eller bestäms av den instans som skall pröva beslutet.