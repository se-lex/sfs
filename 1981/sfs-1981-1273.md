---
beteckning: 1981:1273
rubrik: "Förordning om dagbok och aktbildning m.m. i mål om lagsökning, betalningsföreläggande och handräckning"
departement: Justitiedepartementet
utfardad_datum: 1981-12-03
publicerad_datum: 2008-10-10
pdf_url: https://svenskforfattningssamling.se/sites/default/files/sfs/1981-12/SFS1981-1273.pdf
andringsforfattningar:
  - beteckning: "1991:1346"
    rubrik: "Förordning (1991:1346) om upphävande av förordningen (1981:1273) om dagbok och aktbildning m.m i mål om lagsökning, betalningsföreläggande och handräckning"
    anteckningar: upph.
---

# Förordning (1981:1273) om dagbok och aktbildning m.m. i mål om lagsökning, betalningsföreläggande och handräckning

## 1 §

I mål om lagsökning, betalningsföreläggande och handräckning vid tingsrätt skall föras dagböcker enligt formulär som fastställs av domstolsverket.

Målen skall tas upp i dagböckerna efter hand som de kommer in och numreras i löpande följd för kalenderår.

## 2 §

De handlingar som har kommit in eller upprättats i ett mål om lagsökning eller handräckning skall föras samman till en akt. I akten skall genom anteckning på inlaga eller på något annat sätt tas upp kallelser, förelägganden och andra beslut, som inte har tagits in i protokoll.

Första stycket gäller även i mål om betalningsföreläggande. I sådana mål behöver dock inte föreläggande enligt [22 §](#22) lagsökningslagen ([1946:808](https://selex.se/eli/sfs/1946/808)) tas upp i akten. Om bevis har meddelats att ansökningen i målet har lämnats obestridd, behöver inte heller ansökningen eller beviset eller avskrift därav tas upp i akten.

I övrigt gäller beträffande aktbildningen i mål om lagsökning, betalningsföreläggande och handräckning vad som är föreskrivet om mål i allmänhet.

## 3 §

Utslag i lagsökningsmål, bevis i mål om betalningsföreläggande och utslag i handräckningsmål skall snarast tillställas borgenären respektive sökanden. Detsamma gäller andra slutliga beslut i mål om lagsökning, betalningsföreläggande och handräckning, dock ej beslut som endast innebär avskrivning av mål om betalningsföreläggande.