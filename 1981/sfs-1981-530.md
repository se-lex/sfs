---
beteckning: 1981:530
rubrik: Förordning om statsverkets checkräkning i riksbanken
departement: Finansdepartementet
utfardad_datum: 1981-06-04
publicerad_datum: 2008-10-10
pdf_url: https://svenskforfattningssamling.se/sites/default/files/sfs/1981-06/SFS1981-530.pdf
andringsforfattningar:
  - beteckning: "1994:14"
    anteckningar: upph.
---

# Förordning (1981:530) om statsverkets checkräkning i riksbanken

Regeringen föreskriver följande.

## 1 §

Statsverkets checkräkning förs vid riksbankens huvudkontor. På statsverkets sida företräds och kontrolleras statsverkets checkräkning av riksrevisionsverket.

## 2 §

Insättningar på statsverkets checkräkning för en myndighets räkning sker genom inbetalning eller girering till postgirokonto som är anslutet till checkräkningen. Undantagsvis kan vid riksbankskontor insättning ske direkt på checkräkningen.

Uttag från statsverkets checkräkning sker från postgirokonto som är anslutet till checkräkningen. Uttag kan även ske direkt genom check på statsverkets checkräkning.

Rätt att anlita statsverkets checkräkning för direkta insättningar och uttag tillkommer myndighet enligt riksrevisionsverkets medgivande.

## 3 §

Närmare föreskrifter för verkställigheten av denna förordning meddelas av riksrevisionsverket.