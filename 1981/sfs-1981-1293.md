---
beteckning: 1981:1293
rubrik: Förordning om försöksverksamhet med användning av telefon vid rättegång
departement: Justitiedepartementet
utfardad_datum: 1981-12-17
publicerad_datum: 2007-08-22
utgar_datum: 1988-01-01
pdf_url: https://svenskforfattningssamling.se/sites/default/files/sfs/1981-12/SFS1981-1293.pdf
andringsforfattningar:
  - beteckning: "1984:1017"
    rubrik: "Förordning (1984:1017) om fortsatt giltighet av förordningen (1981:1293) om försöksverksamhet med användning av telefon vid rättegång"
    ikraft_datum: 1985-01-01
    anteckningar: forts. giltighet
  - beteckning: "1985:1049"
    rubrik: "Förordning (1985:1049) om fortsatt giltighet av förordningen (1981:1293) om försöksverksamhet med användning av telefon vid rättegång"
    ikraft_datum: 1986-01-01
    anteckningar: forts. giltighet
  - beteckning: "1986:39"
    rubrik: "Förordning (1986:39) om ändring i förordningen (1981:1293) om försöksverksamhet med användning av telefon vid rättegång"
    ikraft_datum: 1986-03-01
    anteckningar: ändr. 1 §
  - beteckning: "1986:1045"
    rubrik: "Förordning (1986:1045) om fortsatt giltighet av förordningen (1981:1293) om försöksverksamhet med användning av telefon vid rättegång"
    ikraft_datum: 1987-01-01
    anteckningar: forts. giltighet
  - beteckning: "1982:1117"
    rubrik: "Förordning (1982:1117) om dels fortsatt giltighet av förordningen (1981:1293) om försöksverksamhet med användning av telefon vid rättegång, dels ändring i samma förordning"
    anteckningar: forts. giltighet; ändr. 1 §
---

# Förordning (1981:1293) om försöksverksamhet med användning av telefon vid rättegång

## 1 §

Försöksverksamhet med användning av telefon vid rättegång får ske vid Svea hovrätt, Göta hovrätt, hovrätten över Skåne och Blekinge, hovrätten för Övre Norrland, Handens tingsrätt, Stockholms tingsrätt, Södra Roslags tingsrätt, Gotlands tingsrätt, Värnamo tingsrätt, Växjö tingsrätt, Kristianstads tingsrätt, Malmö tingsrätt, Göteborgs tingsrätt, Trollhättans tingsrätt, Sunne tingsrätt, Härnösands tingsrätt, Umeå tingsrätt, Haparanda tingsrätt, Luleå tingsrätt och Piteå tingsrätt. Förordning ([1986:39](https://selex.se/eli/sfs/1986/39)).

## 2 §

Domstolar och andra statliga myndigheter skall, i den mån arbetets behöriga gång och förhållandena i övrigt tillåter det, vid behov ställa telefon och lokal till förfogande för den som skall delta i rättegång per telefon.

## 3 §

Den som skall delta i rättegång per telefon får kallas till domstol eller annan myndighet eller inrättning på den ort där han regelmässigt vistas eller på annan lämplig ort. Företrädesvis bör kallelsen gälla inställelse vid tingsrätt eller polismyndighet.

## 4 §

Den domstol som anordnar förhandlingen eller förhöret per telefon skall på lämpligt sätt förvissa sig om identiteten hos den som skall medverka per telefon och om att hans medverkan äger rum i enlighet med tillämpliga regler för deltagande i rättegång.

## 5 §

Domstolsverket skall fortlöpande följa försöksverksamheten och meddela behövliga föreskrifter och råd. Det åligger de domstolar som deltar i försöksverksamheten att lämna domstolsverket de uppgifter som verket begär för att verksamheten skall kunna utvärderas.