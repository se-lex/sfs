---
beteckning: 1981:673
rubrik: Förordning med vissa bestämmelser för statlig myndighets affärsdrivande verksamhet i utlandet
departement: Utrikesdepartementet
utfardad_datum: 1981-06-11
publicerad_datum: 2008-10-10
pdf_url: https://svenskforfattningssamling.se/sites/default/files/sfs/1981-06/SFS1981-673.pdf
andringsforfattningar:
  - beteckning: "1983:766"
    rubrik: "Förordning (1983:766) om ändring i förordningen (1981:673) med vissa bestämmelser för statlig myndighets affärsdrivande verksamhet i utlandet"
    ikraft_datum: 1983-09-27
    anteckningar: ändr. bil.
  - beteckning: "1984:237"
    rubrik: "Förordning (1984:237) om ändring i förordningen (1981:673) med vissa bestämmelser för statlig myndighets affärsdrivande verksamhet i utlandet"
    ikraft_datum: 1984-05-29
    anteckningar: ändr. bil.
  - beteckning: "1984:758"
    rubrik: "Förordning (1984:758) om ändring i förordningen (1981:673) med vissa bestämmelser för statlig myndighets affärsdrivande verksamhet i utlandet"
    ikraft_datum: 1984-10-16
    anteckningar: ändr. bil.
  - beteckning: "1985:914"
    rubrik: "Förordning (1985:914) om ändring i förordningen (1981:673) med vissa bestämmelser för statlig myndighets affärsdrivande verksamhet i utlandet"
    ikraft_datum: 1986-01-07
    anteckningar: ändr. bil.
  - beteckning: "1988:463"
    rubrik: "Förordning (1988:463) om ändring i förordningen (1981:673) med vissa bestämmelser för statlig myndighets affärsdrivande verksamhet i utlandet"
    ikraft_datum: 1988-07-01
    anteckningar: ändr. bil.
  - beteckning: "1989:81"
    rubrik: "Förordning (1989:81) om ändring i förordningen (1981:673) med vissa bestämmelser för statlig myndighets affärsdrivande verksamhet i utlandet"
    ikraft_datum: 1989-04-15
    anteckningar: ändr. bil.
  - beteckning: "1990:516"
    rubrik: "Förordning (1990:516) om ändring i förordningen (1981:673) med vissa bestämmelser för statlig myndighets affärsdrivande verksamhet i utlandet"
    ikraft_datum: 1990-07-01
    anteckningar: ändr. bil.
  - beteckning: "1991:920"
    rubrik: "Förordning (1991:920) om ändring i förordningen (1981:673) med vissa bestämmelser för statlig myndighets affärsdrivande verksamhet i utlandet"
    ikraft_datum: 1991-07-01
    anteckningar: ändr. bil.
  - beteckning: "1992:192"
    anteckningar: upph.
---

# Förordning (1981:673) med vissa bestämmelser för statlig myndighets affärsdrivande verksamhet i utlandet

### 1 §

Denna förordning är tillämplig på de statliga myndigheter som anges i bilaga till förordningen.

### 2 §

Myndigheten bör inom sitt verksamhetsområde uppmärksamma och ta till vara möjligheterna att inom eller utom riket för utländsk marknad marknadsföra sådana tjänster som myndigheten inte är förhindrad att tillhandahålla.

Myndigheten får sluta avtal med svensk eller utländsk kund angående utförande av tjänster som avses i första stycket. Sådana avtal bör slutas på affärsmässiga villkor. I samband därmed får myndigheten göra den upphandling som behövs.

### 3 §

Myndigheten skall underrätta utrikesdepartementet eller svensk beskickningschef i land där myndigheten utför uppdrag, om fråga uppkommer som kan vara av betydelse för Sveriges förhållande till annan stat eller till mellanfolklig organisation.

### 4 §

Om myndigheten utför affärsmässig verksamhet utom riket får för sådan verksamhet bruklig försäkring tecknas.

### 5 §

En myndighet som till följd av avtal som avses i [2 §](#2) utför uppdrag utom riket får besluta att tjänsteman hos myndigheten i och för uppdraget skall vara stationerad på ort utom riket.

## Bilaga

Myndigheter på vilka förordningen med vissa bestämmelser för statlig myndighets affärsdrivande verksamhet i utlandet är tillämplig

rikspolisstyrelsen

fortifikationsförvaltningen

kustbevakningen

statens räddningsverk

överstyrelsen för civil beredskap

flygtekniska försöksanstalten

statens bakteriologiska laboratorium

statens hundskola

läkemedelsverket

postverket

televerket

statens järnvägar

vägverket

statens väg- och trafikinstitut

trafiksäkerhetsverket

sjöfartsverket

luftfartsverket

statens geotekniska institut

## Sveriges meteorologiska och hydrologiska institut

generaltullstyrelsen

byggnadsstyrelsen

riksskatteverket

## Sveriges lantbruksuniversitet

skogsstyrelsen

fiskeriverket

plan- och bostadsverket

statens institut för byggnadsforskning

statens råd för byggnadsforskning

statens lantmäteriverk

centralnämnden för fastighetsdata

statens industriverk

## Sveriges geologiska undersökning

statens vattenfallsverk

statens provningsanstalt

patent- och registreringsverket

domänverket

statskontoret

riksrevisionsverket

statistiska centralbyrån

statens institut för personalutveckling

Förordning ([1990:516](https://selex.se/eli/sfs/1990/516)).