---
beteckning: 1981:605
rubrik: Förordning med instruktion för nämnden för lokalanställda
departement: Civildepartementet
utfardad_datum: 1981-05-07
publicerad_datum: 2008-10-10
pdf_url: https://svenskforfattningssamling.se/sites/default/files/sfs/1981-05/SFS1981-605.pdf
andringsforfattningar:
  - beteckning: "1986:1271"
    rubrik: "Förordning (1986:1271) om ändring i förordningen (1981:605) med instruktion för nämnden för lokalanställda"
    ikraft_datum: 1987-01-01
    anteckningar: ändr. 5-7 §§
  - beteckning: "1988:1535"
    anteckningar: upph.
---

# Förordning (1981:605) med instruktion för nämnden för lokalanställda

## Inledande bestämmelser

### 1 §

Allmänna verksstadgan ([1965:600](https://selex.se/eli/sfs/1965/600)) skall, med undantag av [3 §](#3) 2 och 3 samt 15, 16 och [18 §](#18)§, tillämpas på nämnden för lokalanställda.

Med chefen förstås vid tillämpningen av allmänna verksstadgan nämndens ordförande.

## Uppgifter

### 2 §

Nämnden för lokalanställda bedriver sin verksamhet i anslutning till ett avtal den 14 april 1981 mellan statens arbetsgivarverk samt Statsanställdas förbund, TCO:s statstjänstemannasektion (TCO-S) och Centralorganisationen SACO/SR om vissa anställningsvillkor för svenska medborgare som är lokalanställda vid utlandsmyndigheter.

Nämnden handlägger frågor om enhetlig reglering av anställningsvillkor för lokalanställda svenska medborgare i ett visst land i enlighet med vad som anges i [13 §](#13) andra stycket avtalet.

## Organisation

### 3 §

Nämnden består av en ordförande och fyra andra ledamöter. Ledamöterna förordnas av regeringen för högst tre år. För varje ledamot förordnar regeringen en personlig ersättare.

Två ledamöter och ersättare för dem förordnas efter gemensamt förslag av Statsanställdas förbund, TCO-S och SACO/SR.

## Ärendenas handläggning

### 4 §

Nämnden sammanträder på kallelse av ordföranden.

### 5 §

Ärendena avgörs av nämnden i plenum.

Ordföranden får ensam fatta beslut som inte innebär att ett ärende enligt [2 §](#2) avgörs i sak. Förordning ([1986:1271](https://selex.se/eli/sfs/1986/1271)).

### 6 §

Nämnden är beslutför när ordföranden och minst tre andra ledamöter är närvarande. Förordning ([1986:1271](https://selex.se/eli/sfs/1986/1271)).

### 7 §

Ärendena avgörs efter föredragning, som ankommer på en särskilt förordnad föredragande.

Ordföranden får ta över beredningen och föredragningen av ett ärende. Förordning ([1986:1271](https://selex.se/eli/sfs/1986/1271)).

### 8 §

Ordföranden får fordra in förklaringar, upplysningar eller yttranden i ärenden hos nämnden.

### 9 §

Nämnden får bereda den som förväntas kunna lämna upplysningar i ett ärende tillfälle att närvara vid sammanträde med nämnden, dock inte vid fattande av beslut.

## Avslutande bestämmelse

### 10 §

Nämndens beslut enligt denna förordning får inte överklagas.