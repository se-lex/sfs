---
beteckning: 1981:4
rubrik: Förordning om det statliga person- och adressregistret
departement: Justitiedepartementet
utfardad_datum: 1981-01-08
publicerad_datum: 2008-10-10
pdf_url: https://svenskforfattningssamling.se/sites/default/files/sfs/1981-01/SFS1981-4.pdf
andringsforfattningar:
  - beteckning: "1986:548"
    rubrik: "Förordning (1986:548)om ändring i förordningen (1981:4) om det statliga person- och adressregistret"
    ikraft_datum: 1986-07-01
    anteckningar: "ändr. 1, 4-6, 8-11 §§; omtryck"
  - beteckning: "1986:1391"
    rubrik: "Förordning (1986:1391) om ändring i förordningen (1981:4) om det statliga person- och adressregistret"
    ikraft_datum: 1987-01-01
    anteckningar: "ändr. 4, 6, 8, 9, 12 §§"
  - beteckning: "1988:1355"
    rubrik: "Förordning (1988:1355) om ändring i förordningen (1981:4) om det statliga person- och adressregistret"
    ikraft_datum: 1989-01-01
    anteckningar: ändr. 3 §
  - beteckning: "1990:1273"
    rubrik: "Förordning (1990:1273) om ändring i förordningen (1981:4) om det statliga person- och adressregistret"
    ikraft_datum: 1991-01-01
    anteckningar: "ändr. 6, 8, 9 §§"
  - beteckning: "1991:958"
    rubrik: "Förordning (1991:958) om ändring i förordningen (1981:4) om det statliga person- och adressregistret"
    ikraft_datum: 1991-07-01
    anteckningar: "ändr. 2, 3, 8 §§"
  - beteckning: "1992:117"
    rubrik: "Förordning (1992:117) om ändring i förordningen (1981:4) om det statliga person- och adressregistret"
    ikraft_datum: 1992-04-15
    anteckningar: ändr. 3 §
  - beteckning: "1992:1211"
    rubrik: "Förordning (1992:1211) om ändring i förordningen (1981:4) om det statliga person- och adressregistret"
    ikraft_datum: 1993-01-01
    anteckningar: "ändr. 3, 8 §§; nya 7 a, 7 b, 7 c §§; omtryck"
  - beteckning: "1994:22"
    rubrik: "Förordning (1994:22) om ändring i förordningen (1981:4) om det statliga person- och adressregistret"
    ikraft_datum: 1994-03-01
    anteckningar: "upph. 5 §; ändr. 3, 7 c, 8 §§; ny 7 d §; omtryck"
  - beteckning: "1995:423"
    rubrik: "Förordning (1995:423) om ändring i förordningen (1981:4) om det statliga person- och adressregistret"
    ikraft_datum: 1995-07-01
    anteckningar: ändr. 8 §
  - beteckning: "1995:1438"
    rubrik: "Förordning (1995:1438) om ändring i förordningen (1981:4) om det statliga person- och adressregistret"
    ikraft_datum: 1996-01-01
    anteckningar: ändr. 8 §
  - beteckning: "1996:814"
    rubrik: "Förordning (1996:814) om ändring i förordningen (1981:4) om det statliga person- och adressregistret"
    ikraft_datum: 1996-09-01
    anteckningar: "upph. 8 §; ändr. 3, 7 d §§"
  - beteckning: "1998:1234"
    anteckningar: upph.
---

# Förordning (1981:4) om det statliga person- och adressregistret

## 1 §

Statens person- och adressregisternämnd skall vara registeransvarig för det statliga person- och adressregistret (SPAR).

Driften av SPAR får vara förlagd till en servicebyrå. Förordning ([1986:548](https://selex.se/eli/sfs/1986/548)).

## 2 §

SPAR innehåller uppgifter om de personer som är folkbokförda i Sverige och om personer som inte är folkbokförda här men som  har skattsedel eller är inskrivna i en allmän försäkringskassa. Förordning ([1991:958](https://selex.se/eli/sfs/1991/958)).

## 3 §

SPAR innehåller följande uppgifter om varje registrerad person:

1. Uppgifter från aviseringsregistret

personnummer

namn

adress

folkbokföringsort

födelsehemort

svenskt medborgarskap

make

vårdnadshavare

avregistrering från folkbokföringen på grund av dödsfall, med angivande av tidpunkt, eller av annan anledning

2. Uppgifter från det centrala skatteregistret

uppgift som anges i 1 om personer som inte är folkbokförda i Sverige men som har skattsedel eller är inskrivna i en allmän försäkringskassa om så behövs för ändamålet med SPAR

3. Uppgifter från register för inkomsttaxering

summan av taxerad förvärvsinkomst och inkomst av kapital, dock lägst noll kr

beskattningsbar förmögenhet

4. Uppgifter från register för fastighetstaxering

ägare till småhusenhet eller lantbruksenhet med småhus och tomtmark för sådan byggnad samt uppgift om kommun och taxeringsidentitet

värdefaktorerna ålder och standard

taxeringsvärden för småhusenhet

5. Övriga uppgifter

uppgift om att den registrerade inte önskar adresserad direktreklam

tekniska och administrativa uppgifter som behövs för handhavandet av SPAR. Förordning ([1996:814](https://selex.se/eli/sfs/1996/814)).

## 4 §

Innehåller SPAR uppgift om att en enskild person inte önskar adresserad direktreklam, får uppgift om den personen inte lämnas ut till någon som avser att använda uppgiften för sådan reklam.

Första stycket inskränker inte de skyldigheter som enligt tryckfrihetsförordningen åvilar Statens person- och adressregisternämnd. Förordning ([1986:1391](https://selex.se/eli/sfs/1986/1391)).

## 6 §

Riksskatteverket och skattemyndigheterna skall lämna de uppgifter som behövs för SPAR till Statens person- och adressregisternämnd. Uppgifterna skall lämnas utan avgift på medium för automatisk databehandling. Förordning ([1990:1273](https://selex.se/eli/sfs/1990/1273)).

## 7 §

Sådant utlämnande av uppgifter från SPAR som inte grundas på tryckfrihetsförordningen sker i form av utskrift, på medium för automatisk databehandling eller genom att någon får ansluta en eller flera terminaler eller datorer till SPAR.

## 7 a §

Vid utlämnande av uppgifter enligt [7 §](#7) får uppgifter från register för inkomsttaxering och fastighetstaxering lämnas endast till polismyndigheter och tullmyndigheter. Förordning ([1992:1211](https://selex.se/eli/sfs/1992/1211)).

## 7 b §

Vid urvalsdragningar enligt [26 §](#26) datalagen ([1973:289](https://selex.se/eli/sfs/1973/289)) får endast uppgifter om namn, adress, personnummer och folkbokföringsort lämnas ut om inte Datainspektionen medger annat i varje särskilt fall. Förordning ([1992:1211](https://selex.se/eli/sfs/1992/1211)).

## 7 c §

Uppgift om födelsehemort, svenskt medborgarskap eller uppgifter enligt [3 §](#3) 2 om personer som inte är folkbokförda i Sverige men som har skattsedel eller är inskrivna i en allmän försäkringskassa får inte användas vid urvalsdragningar. Förordning ([1994:22](https://selex.se/eli/sfs/1994/22)).

## 7 d §

Vid utlämnande av uppgifter via terminal enligt [7 §](#7) från aviseringsregistret eller det centrala skatteregistret får andra uppgifter än namn, adress, personnummer, folkbokföringsort och avregistrering från folkbokföring lämnas ut endast till myndigheter, banker eller försäkringsbolag om inte Datainspektionen medger annat i varje särskilt fall. Förordning ([1996:814](https://selex.se/eli/sfs/1996/814)).

## 9 §

Om den som i tjänsten har tagit befattning med uppgifter som har lämnats från SPAR misstänker att uppgifterna är oriktiga, skall det genast anmälas till vederbörande skattemyndighet, Riksskatteverket eller Statens person- och adressregisternämnd.

Bestämmelser om rättelse av oriktiga uppgifter i personregister och om den registeransvariges skyldigheter med anledning av sådan rättelse finns i datalagen ([1973:289](https://selex.se/eli/sfs/1973/289)). Förordning ([1990:1273](https://selex.se/eli/sfs/1990/1273)).

## 10 §

Om en personuppgift i SPAR inte längre behövs för att tillgodose registrets ändamål, skall uppgiften utgå ur registret.

Statens person- och adressregisternämnd lämnar årligen till Riksarkivet en kopia av SPAR som utvisar innehållet i registret vecka 37. Förordning ([1986:548](https://selex.se/eli/sfs/1986/548)).

## 11 §

Utnyttjandet av SPAR får vara avgiftsbelagt. Förordning ([1986:548](https://selex.se/eli/sfs/1986/548)).

## 12 §

Av [6 a §](#6a) datalagen ([1973:289](https://selex.se/eli/sfs/1973/289)) följer att Datainspektionen kan meddela ytterligare föreskrifter om SPAR. Förordning ([1986:1391](https://selex.se/eli/sfs/1986/1391)).