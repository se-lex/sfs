---
beteckning: 1981:717
rubrik: "Förordning om statlig garanti för utvinning m.m. av olja, naturgas eller kol"
departement: Miljö- och energidepartementet
utfardad_datum: 1981-06-25
publicerad_datum: 2016-11-15
forarbeten: "Jfr prop. 1980/81:90 bil. 1, NU 1980/81:60, rskr 1980/81:381"
pdf_url: https://svenskforfattningssamling.se/sites/default/files/sfs/1981-06/SFS1981-717.pdf
andringsforfattningar:
  - beteckning: "1985:1008"
    rubrik: "Förordning (1985:1008) om ändring i förordningen (1981:717) om statlig garanti för utvinning m.m. av olja, naturgas eller kol"
    ikraft_datum: 1986-01-01
    anteckningar: ändr. 6 §
  - beteckning: "1989:267"
    rubrik: "Förordning (1989:267) om ändring i förordningen (1981:717) om statlig garanti för utvinning m.m. av olja, naturgas eller kol"
    ikraft_datum: 1989-07-01
    anteckningar: "ändr. 5, 9 §§"
  - beteckning: "1997:33"
    rubrik: "Förordning (1997:33) om ändring i förordningen (1981:717) om statlig garanti för utvinning m.m. av olja, naturgas eller kol"
    ikraft_datum: 1997-03-01
    anteckningar: ändr. 5 §
  - beteckning: "1997:1016"
    rubrik: "Förordning (1997:1016) om ändring i förordningen (1981:717) om statlig garanti för utvinning m.m. av olja, naturgas eller kol"
    ikraft_datum: 1998-01-01
    anteckningar: "upph. 5, 6, 7, 8, 9 §§; ändr. 1, 4 §§"
  - beteckning: "2011:214"
    rubrik: "Förordning (2011:214) om ändring i förordningen (1981:717) om statlig garanti för utvinning m.m. av olja, naturgas eller kol"
    ikraft_datum: 2011-04-01
    anteckningar: ändr. 4 §
  - beteckning: "2016:970"
    rubrik: "Förordning (2016:970) om upphävande av förordningen (1981:717) om statlig garanti för utvinning m.m. av olja, naturgas eller kol"
    anteckningar: upph.
---

# Förordning (1981:717) om statlig garanti för utvinning m.m. av olja, naturgas eller kol

### 1 §

Statlig garanti enligt denna förordning kan beviljas, om den verksamhet som avses bli främjad genom garantin är av väsentlig betydelse för den långsiktiga svenska försörjningen med olja, naturgas eller kol. Förordning ([1997:1016](https://selex.se/eli/sfs/1997/1016)).

### 2 §

Garanti lämnas för lån som tas upp av

1. svenska eller utländska företag för investeringar i utvinning, transport eller lagring av olja, naturgas eller kol,

2. svenska företag för förvärv av intresseandelar i gjorda fyndigheter av olja, naturgas eller kol,

3. svenska företag för förvärv av aktier i bolag som har till huvudsaklig verksamhet att utvinna olja, naturgas eller kol.

### 3 §

Garanti kan lämnas även som säkerhet för svenska företags

1. ekonomiska åtaganden i samband med prospektering eller utvinning av olja, naturgas eller kol utom riket,

2. betalningsförpliktelser i samband med leveranser av olja, naturgas eller kol inom ramen för långsiktiga leveransavtal.

### 4 §

Frågor om garantier prövas av Riksgäldskontoret eller den myndighet som kontoret bestämmer. Närmare bestämmelser om garantier finns i förordningen ([2011:211](https://selex.se/eli/sfs/2011/211)) om utlåning och garantier. Förordning ([2011:214](https://selex.se/eli/sfs/2011/214)).

## Övergångsbestämmelser

[1985:1008](https://selex.se/eli/sfs/1985/1008)

Denna förordning träder i kraft den 1 januari 1986. I fråga om lån där beslut om garanti meddelats före ikraftträdandet gäller [6 §](#6) i sin äldre lydelse.