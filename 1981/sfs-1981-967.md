---
beteckning: 1981:967
rubrik: Förordning om skyldighet för domstol och Kronofogdemyndigheten att lämna underrättelser om vissa beslut av exekutiv betydelse
departement: Justitiedepartementet
utfardad_datum: 1981-10-22
publicerad_datum: 2022-10-18
pdf_url: https://svenskforfattningssamling.se/sites/default/files/sfs/1981-10/SFS1981-967.pdf
andringsforfattningar:
  - beteckning: "1987:931"
    rubrik: "Förordning (1987:931) om ändring i förordningen (1981:967) om skyldighet för domstol att lämna underrättelser om vissa beslut av exekutiv betydelse"
    ikraft_datum: 1988-01-01
    anteckningar: upph. 8 §
  - beteckning: "1990:1078"
    rubrik: "Förordning (1990:1078) om ändring i förordningen (1981:967) om skyldighet för domstol att lämna underrättelser om vissa beslut av exekutiv betydelse"
    ikraft_datum: 1991-02-01
    anteckningar: "nya 8 §, rubr. närmast före 8 §"
  - beteckning: "1991:1345"
    rubrik: "Förordning (1991:1345) om ändring i förordningen (1981:967) om skyldighet för domstol att lämna underrättelser om vissa beslut av exekutiv betydelse"
    ikraft_datum: 1992-01-01
    anteckningar: "ändr. författningsrubr., 1, 2, 3 §§"
  - beteckning: "1996:1446"
    rubrik: "Förordning (1996:1446) om ändring i förordningen (1981:967) om skyldighet för domstol och kronofogdemyndighet att lämna underrättelser om vissa beslut av exekutiv betydelse"
    ikraft_datum: 1997-01-01
    anteckningar: "ändr. 1, 2, 3, 8 §§"
  - beteckning: "2001:811"
    rubrik: "Förordning (2001:811) om ändring i förordningen (1981:967) om skyldighet för domstol och kronofogdemyndighet att lämna underrättelser om vissa beslut av exekutiv betydelse"
    ikraft_datum: 2001-12-01
    anteckningar: "ändr. 1, 4 §§"
  - beteckning: "2004:1138"
    rubrik: "Förordning (2004:1138) om ändring i förordningen (1981:967) om skyldighet för domstol och kronofogdemyndighet att lämna underrättelser om vissa beslut av exekutiv betydelse"
    ikraft_datum: 2005-01-01
    anteckningar: "ändr. 2, 5 §§"
  - beteckning: "2005:1220"
    rubrik: "Förordning (2005:1220) om ändring i förordningen (1981:967) om skyldighet för domstol och kronofogdemyndighet att lämna underrättelser om vissa beslut av exekutiv betydelse"
    ikraft_datum: 2006-01-01
    anteckningar: ändr. 7 §
  - beteckning: "2006:878"
    rubrik: "Förordning (2006:878) om ändring i förordningen (1981:967) om skyldighet för domstol och kronofogdemyndighet att lämna underrättelser om vissa beslut av exekutiv betydelse"
    ikraft_datum: 2006-07-01
    anteckningar: "ändr. författningsrubr., 1, 2, 3, 8 §§"
  - beteckning: "2008:1207"
    rubrik: "Förordning (2008:1207) om ändring i förordningen (1981:967) om skyldighet för domstol och Kronofogdemyndigheten att lämna underrättelser om vissa beslut av exekutiv betydelse"
    ikraft_datum: 2009-01-01
    anteckningar: "ändr. 1, 2, 4, 5 §§"
  - beteckning: "2011:597"
    rubrik: "Förordning (2011:597) om ändring i förordningen (1981:967) om skyldighet för domstol och Kronofogdemyndigheten att lämna underrättelser om vissa beslut av exekutiv betydelse"
    ikraft_datum: 2011-07-01
    anteckningar: ändr. 7 §
  - beteckning: "2018:1807"
    rubrik: "Förordning (2018:1807) om ändring i förordningen (1981:967) om skyldighet för domstol och Kronofogdemyndigheten att lämna underrättelser om vissa beslut av exekutiv betydelse"
    ikraft_datum: 2019-01-01
    anteckningar: ändr. 7 §
  - beteckning: "2018:1541"
    rubrik: "Förordning (2018:1541) om ändring i förordningen (1981:967) om skyldighet för domstol och Kronofogdemyndigheten att lämna underrättelser om vissa beslut av exekutiv betydelse"
    ikraft_datum: 2019-01-01
    anteckningar: ny 7 a §
  - beteckning: "2022:756"
    rubrik: "Förordning (2022:756) om ändring i förordningen (1981:967) om skyldighet för domstol och Kronofogdemyndigheten att lämna underrättelser om vissa beslut av exekutiv betydelse"
    ikraft_datum: 2022-07-01
    anteckningar: "ny 7 b §, rubr. närmast före 7 b §"
---

# Förordning (1981:967) om skyldighet för domstol och Kronofogdemyndigheten att lämna underrättelser om vissa beslut av exekutiv betydelse

## Betalningsfastställelse

### 1 §

Om en domstol eller Kronofogdemyndigheten har fastställt att en förfallen fordran skall utgå med särskild förmånsrätt i ett registrerat skepp eller registrerat skeppsbygge eller upphävt ett sådant förordnande, skall domstolen eller Kronofogdemyndigheten samma dag sända en kopia av beslutet till Transportstyrelsen eller motsvarande utländska myndighet. I fråga om ett svenskt skepp eller skepp under byggnad i Sverige skall Transportstyrelsen  underrättas, även om skeppet eller skeppsbygget inte är registrerat.

En kopia av domstolens beslut skall sändas till Kronofogdemyndigheten. Sedan tiden för överklagande av beslutet har gått ut, skall Kronofogdemyndigheten underrättas om huruvida beslutet har överklagats eller inte. Förordning ([2008:1207](https://selex.se/eli/sfs/2008/1207)).

### 2 §

Om en domstol eller Kronofogdemyndigheten har fastställt att en förfallen fordran skall utgå med särskild förmånsrätt i ett luftfartyg som är infört i luftfartygsregistret eller intecknade reservdelar till ett sådant luftfartyg eller upphävt ett sådant förordnande, skall domstolen eller Kronofogdemyndigheten samma dag sända en kopia av beslutet till inskrivningsmyndigheten och Transportstyrelsen.

En kopia av domstolens beslut skall sändas till Kronofogdemyndigheten. Sedan tiden för överklagande av beslutet har gått ut, skall Kronofogdemyndigheten underrättas om huruvida beslutet har överklagats eller inte.

Vad som föreskrivs i andra stycket gäller också i fråga om ett luftfartyg som är registrerat utom riket eller reservdelar som är intecknade utom riket. Förordning ([2008:1207](https://selex.se/eli/sfs/2008/1207)).

### 3 §

Om en domstol eller Kronofogdemyndigheten har fastställt att en förfallen fordran skall utgå med särskild förmånsrätt i fast egendom eller upphävt ett sådant förordnande, skall domstolen eller Kronofogdemyndigheten samma dag sända en kopia av beslutet till inskrivningsmyndigheten.

En kopia av domstolens beslut skall sändas till Kronofogdemyndigheten. Sedan tiden för överklagande av beslutet har gått ut, skall Kronofogdemyndigheten underrättas om huruvida beslutet har överklagats eller inte.

Vad som föreskrivs i första eller andra styckena gäller också i fråga om tomträtt. Förordning ([2006:878](https://selex.se/eli/sfs/2006/878)).

## Kvarstad

### 4 §

Har domstol förordnat om kvarstad på ett registrerat skepp eller registrerat skeppsbygge, andel i sådan egendom eller villkorlig äganderätt till egendomen eller till andel däri eller upphävt ett sådant förordnande, skall domstolen genast underrätta Transportstyrelsen eller mot  svarande utländska myndighet. I fråga om ett svenskt skepp eller skepp under byggnad i Sverige skall sjöfarts  registret underrättas, även om skeppet eller skeppsbygget inte är registrerat.

I underrättelsen anges om möjligt skeppets eller skeppsbyggets registerbeteckning och, i fråga om skepp, dess namn och hemort. I underrättelsen anges även den fordran för vilken kvarstad har beslutats. Underrättelser enligt denna paragraf skall överbringas genom telefon eller telegram. Underrättelsen skall följas av skriftlig bekräftelse. Förordning ([2008:1207](https://selex.se/eli/sfs/2008/1207)).

### 5 §

Har domstol förordnat om kvarstad på ett luftfartyg som är infört i luftfartygsregistret eller intecknade reservdelar till ett sådant luftfartyg, andel i sådan egendom eller villkorlig äganderätt till egendomen eller till andel däri eller upphävt ett sådant förordnande, skall domstolen genast underrätta inskrivningsmyndigheten och Transportstyrelsen.

I underrättelsen anges om möjligt luftfartygets nationalitets- och registreringsbeteckning. I underrättelsen an  ges även den fordran för vilken kvarstad har beslutats. Förordning ([2008:1207](https://selex.se/eli/sfs/2008/1207)).

### 6 §

Har domstol förordnat om kvarstad på fast egendom eller upphävt ett sådant förordnande, skall domstolen genast underrätta inskrivningsmyndigheten. I underrättelsen anges den fordran för vilken kvarstad har beslutats.

Vad som föreskrivs i första stycket gäller också i fråga om tomträtt.

### 7 §

Har en domstol beslutat om kvarstad på ett patent, en mönsterrätt, ett varumärke eller en varumärkesansökan eller upphävt ett sådant beslut, ska domstolen genast underrätta Patent- och registreringsverket. I underrättelsen bör patentets, mönsterregistreringens, varumärkesregistreringens eller varumärkesansökans nummer anges.

Har en domstol beslutat om kvarstad på en växtförädlarrätt eller upphävt ett sådant beslut, ska domstolen genast underrätta Statens jordbruksverk. I underrättelsen bör registreringens nummer anges. Förordning ([2018:1807](https://selex.se/eli/sfs/2018/1807)).

### 7 a §

Om en domstol helt eller delvis upphäver ett förordnande om kvarstad, ska domstolen samma dag sända en kopia av beslutet till Kronofogdemyndigheten. Förordning ([2018:1541](https://selex.se/eli/sfs/2018/1541)).

## Betalningsfullgörelse

### 7 b §

Om en domstol har förpliktat staten att betala ersättning enligt 2-[4 §](#4)§ lagen ([1998:714](https://selex.se/eli/sfs/1998/714)) om ersättning vid frihetsberövanden och andra tvångsåtgärder, ska domstolen när domen sänds till parterna samtidigt underrätta Kronofogdemyndigheten om domen. Förordning ([2022:756](https://selex.se/eli/sfs/2022/756)).

## Inhibition

### 8 §

Om en domstol har förordnat att en exekutionstitel tills vidare inte får verkställas, skall domstolen samma dag sända en kopia av beslutet till Kronofogdemyndigheten. Detta gäller också i fråga om senare beslut av betydelse för verkställigheten. Förordning ([2006:878](https://selex.se/eli/sfs/2006/878)).