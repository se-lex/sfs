---
beteckning: 1981:1032
rubrik: "Förordning om uppbörd av vägtrafikskatt för vissa eldrivna fordon, m.m."
departement: Finansdepartementet
utfardad_datum: 1981-11-19
publicerad_datum: 2008-10-10
pdf_url: https://svenskforfattningssamling.se/sites/default/files/sfs/1981-11/SFS1981-1032.pdf
andringsforfattningar:
  - beteckning: "1993:1278"
    anteckningar: upph.
---

# Förordning (1981:1032) om uppbörd av vägtrafikskatt för vissa eldrivna fordon, m.m.

## 1 §

I fråga om uppbörd av fordonsskatt enligt vägtrafikskattelagen ([1973:601](https://selex.se/eli/sfs/1973/601)) i samband med de ändringar av skattesatserna för vissa eldrivna fordon som träder i kraft den 1 januari 1982 gäller följande särskilda be stämmelser.

## 2 §

Vid uppbörd under år 1981 beräknas fordonsskatten för tiden från och med den 1 januari 1982 enligt de skattesatser som gäller enligt vägtrafikskattelagen ([1973:601](https://selex.se/eli/sfs/1973/601)) i dess lydelse efter den 31 december 1981.

## 3 §

Har före denna förordnings ikraftträdande fordonsskatt påförts för tid efter utgången av år 1981 enligt de skattesatser som gällde dessförinnan skall, om skatten har betalts, överskjutande skattebelopp återbetalas.

## 4 §

Den som vid ingången av år 1982 är skattskyldig för ett visst fordon är berättigad till återbetalning enligt [3 §](#3).