---
beteckning: 1981:234
rubrik: Förordning med instruktion för kriminalvårdsnämnden
departement: Justitiedepartementet
utfardad_datum: 1981-04-02
publicerad_datum: 2008-10-10
pdf_url: https://svenskforfattningssamling.se/sites/default/files/sfs/1981-04/SFS1981-234.pdf
andringsforfattningar:
  - beteckning: "1983:256"
    rubrik: "Förordning (1983:256) om ändring i förordningen (1981:234) med instruktion för kriminalvårdsnämnden"
    ikraft_datum: 1983-07-01
    anteckningar: "ändr. 8, 10 §§"
  - beteckning: "1986:869"
    rubrik: "Förordning (1986:869) om ändring i förordningen (1981:234) med instruktion för kriminalvårdsnämnden"
    ikraft_datum: 1987-01-01
    anteckningar: ändr. 7 §
  - beteckning: "1988:682"
    anteckningar: upph.
---

# Förordning (1981:234) med instruktion för kriminalvårdsnämnden

## 1 §

För kriminalvårdsnämnden gäller [12 §](#12) allmänna verksstadgan ([1965:600](https://selex.se/eli/sfs/1965/600)). I fråga om beslut som angår nämndens administration gäller även [11 §](#11) samma stadga.

## 2 §

Kriminalvårdsnämnden sammanträder på kallelse av ordföranden så ofta omständigheterna föranleder det eller när minst två av nämndens övriga ledamöter begär det.

## 3 §

Nämndens sammanträden hålls i Stockholm. För behandling av ett visst ärende eller en viss grupp av ärenden får nämnden dock sammanträda på annan ort.

## 4 §

Kriminalvårdsstyrelsen tillhandahåller nämnden sammanträdesrum, kanslilokaler och biträdespersonal.

## 5 §

Vid handläggning av ärenden som angår nämndens administration är nämnden beslutför när ordföranden och minst två andra ledamöter är närvarande.

## 6 §

Om ordföranden inte bestämmer annat, avgörs ärendena efter föredragning av tjänstemän hos kriminalvårdsstyrelsen.

Nämnden får föreskriva att en kriminalvårdstjänsteman skall närvara vid ett sammanträde för att lämna upplysningar.

## 7 §

Vid nämndens sammanträden skall föras protokoll, som skall justeras av ordföranden.

I [19 §](#19) förvaltningslagen ([1986:223](https://selex.se/eli/sfs/1986/223)) finns bestämmelser om rätt att få en avvikande mening antecknad. Förordning ([1986:869](https://selex.se/eli/sfs/1986/869)).

Nämndens protokoll justeras av ordföranden.

## 8 §

Nämndens beslut skall delges den som beslutet avser. Dessutom skall underrättelse om beslutet tillställas den skyddskonsulent som skall ha befattning med ärendet och, om den beslutet avser är intagen i en kriminalvårdsanstalt, styresmannen vid anstalten. Beslut av nämnden som avser överprövning av en övervakningsnämnds avgörande skall vidare tillställas övervakningsnämnden. Förordning ([1983:256](https://selex.se/eli/sfs/1983/256)).

## 9 §

Ordföranden skall övervaka att nämndens arbete bedrivs i föreskriven ordning och utan onödig tidsutdräkt.

## 10 §

Nämnden skall varje år före den 1 mars ge in en berättelse till kriminalvårdsstyrelsen om sin verksamhet under det senaste kalenderåret. Förordning ([1983:256](https://selex.se/eli/sfs/1983/256)).

## 11 §

Kan en kallelse eller ett beslut eller annat meddelande inte lämpligen delges den dömde på annat sätt, får nämnden begära biträde med delgivningen av polismyndigheten.