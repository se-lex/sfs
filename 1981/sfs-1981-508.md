---
beteckning: 1981:508
rubrik: Lag om radiotidningar
departement: Kulturdepartementet
utfardad_datum: 1981-06-04
publicerad_datum: 2008-10-10
forarbeten: "Prop. 1980/81:166, KU 1980/81:24, rskr 1980/81:363"
pdf_url: https://svenskforfattningssamling.se/sites/default/files/sfs/1981-06/SFS1981-508.pdf
andringsforfattningar:
  - beteckning: "1983:495"
    rubrik: "Lag (1983:495) om ändring i lagen (1981:508) om radiotaltidningar"
    ikraft_datum: 1983-07-01
    anteckningar: "ändr. författningsrubr., 1-4, 6, 7 §§"
  - beteckning: "1985:385"
    rubrik: "Lag (1985:385) om ändring i lagen (1981:508) om radiotidningar"
    ikraft_datum: 1985-07-01
    anteckningar: "ändr. 1, 3, 4 §§"
  - beteckning: "1986:1214"
    rubrik: "Lag (1986:1214) om ändring i lagen (1981:508) om radiotidningar"
    ikraft_datum: 1987-02-01
    anteckningar: "ändr. 1, 2, 4 §§"
  - beteckning: "1988:580"
    rubrik: "Lag (1988:580) om ändring i lagen (1981:508) om radiotidningar"
    ikraft_datum: 1988-07-01
    anteckningar: ändr. 7 §
  - beteckning: "1991:1071"
    rubrik: "Lag (1991:1071) om ändring i lagen (1981:508) om radiotidningar"
    ikraft_datum: 1991-07-01
    anteckningar: ändr. 6 §
  - beteckning: "1991:2029"
    rubrik: "Lag (1991:2029) om ändring i lagen (1981:508) om radiotidningar"
    ikraft_datum: 1992-01-01
    anteckningar: "ändr. 2, 7 §§; ny 9 §"
  - beteckning: "1994:247"
    rubrik: "Lag (1994:247) om ändring i lagen (1981:508) om radiotidningar"
    ikraft_datum: 1994-07-01
    anteckningar: ändr. 1 §
  - beteckning: "1982:520"
    rubrik: "Lag (1982:520) om ändring i lagen (1981:508) om radiotaltidningar"
    anteckningar: ändr. 4 §
  - beteckning: "1996:844"
    anteckningar: upph.
---

# Lag (1981:508) om radiotidningar

### 1 §

En radiotidning enligt denna lag föreligger om följande villkor är uppfyllda:

1. Radiotidningen skall vara ett radioprogram avsett för synskadade.

2. Radiotidningen får innehålla endast

a) en version av en sådan allmän nyhetstidning som trycks, har dagspresskaraktär och ges ut här i landet (förlaga) eller

b) dels en version av en förlaga, dels en sammanställning av material från samma förlaga och ur ytterligare en eller flera förlagor, av vilka versioner sänds som radiotidningar.

Taltidningsnämnden får tillåta att lokala dagstidningar eller lokala editioner av dagstidningar ingår i en sådan sammanställning som avses i första stycket 2 b) även om de inte sänds som radiotidningar, under förutsättning att den geografiska spridningen av taltidningsutbudet kan förbättras eller antalet abonnenter därigenom kan ökas.

Med radioprogram avses detsamma som i radiolagen ([1966:755](https://selex.se/eli/sfs/1966/755)). Lag ([1994:247](https://selex.se/eli/sfs/1994/247)).

### 2 §

Radiotidningar får inte sändas i rundradiosändning utan tillstånd av taltidningsnämnden.

Med rundradiosändning avses detsamma som i radiolagen ([1966:755](https://selex.se/eli/sfs/1966/755)).

I lagen ([1991:2027](https://selex.se/eli/sfs/1991/2027)) om kabelsändningar till allmänheten finns bestämmelser om trådsändningar av radiotidningar som når fler än 100 bostäder. Lag ([1991:2029](https://selex.se/eli/sfs/1991/2029)).

### 3 §

Tillstånd att sända en radiotidning ges till ägaren av den nyhetstidning som skall vara förlagan till versionen.

Tillstånd får meddelas endast om förlagan utkommer minst en gång i veckan och om förlagan, såvida inte särskilda skäl föranleder annat, under det senaste året har haft en upplaga som genomsnittligt överstiger tvåtusen exemplar per utgivningstillfälle. Lag ([1985:385](https://selex.se/eli/sfs/1985/385)).

### 4 §

I fråga om sådana radiotidningar som sänds med stöd av tillstånd enligt [2 §](#2) gäller följande.

1. Radiotidningarna skall helt eller delvis återge texten i förlagorna.

2. Sändning av annonsmaterial får endast ske om ljudet är förvrängt eller innehållet kodat.

3. Om en radiotidning inte återger all redaktionell text i en förlaga, får högst hälften av sändningstiden vid ett sändningstillfälle användas för annonsmaterial.

4. Utöver material som förekommer i förlagorna får radiotidningarna endast innehålla uppgifter om hur materialet i sändningarna disponerats. Lag ([1986:1214](https://selex.se/eli/sfs/1986/1214)).

### 5 §

Tillståndet får endast förenas med villkor avseende sändningstid samt placeringen, frekvensen och effekten hos sändaren.

### 6 §

För radiotidningar gäller inte 6 - [18 §](#18)§ radiolagen ([1966:755](https://selex.se/eli/sfs/1966/755)). Lag ([1991:1071](https://selex.se/eli/sfs/1991/1071)).

### 7 §

Ett tillstånd att sända en radiotidning kan återkallas, om den som har fått tillståndet bryter mot denna lag eller mot villkor som avses i [5 §](#5). Ett sådant beslut meddelas av taltidningsnämnden. Lag ([1991:2029](https://selex.se/eli/sfs/1991/2029)).

### 8 §

Den som bryter mot sådana villkor som avses i [5 §](#5) skall dömas till böter.

### 9 §

Beslut av taltidningsnämnden enligt 2 och [7 §](#7)§ får överklagas hos kammarrätten. Lag ([1991:2029](https://selex.se/eli/sfs/1991/2029)).

## Övergångsbestämmelser

[1985:385](https://selex.se/eli/sfs/1985/385)

Denna lag träder i kraft den 1 juli 1985. Äldre bestämmelser gäller fortfarande i fråga om tillstånd som har beviljats före den 1 juli 1985.

[1986:1214](https://selex.se/eli/sfs/1986/1214)

Denna lag träder i kraft den 1 februari 1987.

Ett tillstånd som har meddelats med stöd av äldre föreskrifter gäller som om tillståndet meddelats för rundradiosändning och trådsändning enligt [2 §](#2) i den nya lydelsen.