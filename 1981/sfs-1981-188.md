---
beteckning: 1981:188
rubrik: Förordning om frisläpp av investeringsreserver
departement: Finansdepartementet
utfardad_datum: 1981-02-26
publicerad_datum: 2008-10-10
pdf_url: https://svenskforfattningssamling.se/sites/default/files/sfs/1981-02/SFS1981-188.pdf
andringsforfattningar:
  - beteckning: "1983:926"
    rubrik: "Förordning (1983:926) om ändring i förordningen (1981:188) om frisläpp av investeringsreserver"
    ikraft_datum: 1983-12-20
    anteckningar: "upph. 4 §; ändr. 1, 2 §§"
  - beteckning: "1981:942"
    rubrik: "Förordning (1981:942) om ändring i förordningen 1981:188) om frisläpp av investeringsreserver"
    anteckningar: "ändr. 1, 2 §§"
  - beteckning: "1981:1367"
    rubrik: "Förordning (1981:1367) om ändring i förordningen (1981:188) om frisläpp av investeringsreserver"
    anteckningar: "ändr. 1, 2, 4 §§"
  - beteckning: "1982:818"
    rubrik: "Förordning (1982:818) om ändring i förordningen (1981:188) om frisläpp av investeringsreserver"
    anteckningar: ändr. 1 §
  - beteckning: "1982:908"
    rubrik: "Förordning (1982:908) om ändring i förordningen (1981:188) om frisläpp av investeringsreserver"
    anteckningar: ändr. 2 §
  - beteckning: "1993:1278"
    anteckningar: upph.
---

# Förordning (1981:188) om frisläpp av investeringsreserver

## 1 §

Belopp som i bokslut till ledning för 1983 och tidigare års taxeringar har avsatts till allmän investeringsreserv enligt lagen ([1979:610](https://selex.se/eli/sfs/1979/610)) om allmän investeringsreserv får tas i anspråk för följande ändamål, nämligen för

a) kostnader för reparations- och andra underhållsarbeten på här i riket belägen byggnad, som inte utgör lagertillgång eller är avsedd att användas som bostad, och för avskrivning av ny-, till- eller ombyggnad av sådan byggnad,

b) avskrivning av döda inventarier som, om de inte utgör transportmedel i internationell trafik, är avsedda att användas i här i riket bedriven verksamhet,

c) kostnader för främjande av skogsbruk eller underhåll av markanläggning här i riket och för avskrivning av sådan del av anskaffningsvärdet av markanläggning som får dras av genom årliga värdeminskningsavdrag. Förordning ([1983:926](https://selex.se/eli/sfs/1983/926)).

## 2 §

Investeringsreserven får tas i anspråk endast för den del av utgifterna för byggnadsarbeten, arbeten på markanläggningar och arbeten i skogsbruk som hänför sig till perioden den 1 mars 1981--den 31 mars 1985 samt för avskrivning av inventarier som levereras under perioden den 1 mars 1981--den 31 december 1984. Förordning ([1983:926](https://selex.se/eli/sfs/1983/926)).

## 3 §

Ianspråktagande av investeringsreserven får inte avse begagnade inventarier, föremål avsedda för utsmyckning, båtar som avses i [2 §](#2) sjölagen ([1891:35](https://selex.se/eli/sfs/1891/35) s.1), järnvägsvagnar samt containrar och liknande anordningar för befordran av gods. I fråga om inventarier som den skattskyldige har förvärvat från näringsidkare med vilken han är förbunden i väsentlig ekonomisk intressegemenskap får investeringsreserven tas i anspråk endast om inventarierna har tillverkats under beskattningsåret.

I fråga om anskaffning av personbil som avses i vägtrafikkungörelsen ([1972:603](https://selex.se/eli/sfs/1972/603)) får investeringsreserven tas i anspråk endast om bilen är avsedd för yrkesmässig trafik eller uthyrningsrörelse.

## 4 §

har upphört att gälla genom förordning ([1983:926](https://selex.se/eli/sfs/1983/926)).

## 5 §

Investeringsreserven får tas i anspråk endast för avskrivning eller kostnad i den förvärvskälla till vilken avsättningen hänför sig.