---
beteckning: 1967:668
rubrik: "Kungörelse med tillämpningsföreskrifter till förordningen den 1 december 1967 (nr 666) om tillägg till vissa trafiklivräntor, som utgår av statsmedel, m.m."
departement: Finansdepartementet
utfardad_datum: 1967-12-01
publicerad_datum: 2008-10-08
pdf_url: https://svenskforfattningssamling.se/sites/default/files/sfs/1967-12/SFS1967-668.pdf
andringsforfattningar:
  - beteckning: "2003:831"
    anteckningar: upph.
---

# Kungörelse (1967:668) med tillämpningsföreskrifter till förordningen den 1 december 1967 (nr 666) om tillägg till vissa trafiklivräntor, som utgår av statsmedel, m.m.

## 1 §

Försäkringsinspektionen fastställer det procenttal med vilket indextillägg skall utgå enligt lagen den 1 december 1967 (nr 663) om tillägg till vissa trafiklivräntor.

Inspektionen lämnar omedelbart underrättelse om procenttalet till riksförsäkringsverket och till annan myndighet som har att utge tillägg samt offentliggör procenttalet på lämpligt sätt.

Finner inspektionen sådana omständigheter föreligga att tillämpning av [11 §](#11) nämnda lag kan komma i fråga, anmäler inspektonen detta med eget yttrande till Kungl. Maj:t.

## 2 §

Tillägg till trafiklivränta utges utan föregående ansökan och om möjligt i samma ordning som trafiklivräntan.

## 3 §

I fråga om särskilt tillägg eller extra tillägg inhämtar riksförsäkringsverket eller annan myndighet, som har att utge sådant tillägg, yttrande från trafikförsäkringsanstalternas nämnd, om överenskommelse ej kan nås med livräntetagaren.

## 4 §

Har annan myndighet än riksförsäkringsverket att utge tillägg, skall myndigheten samråda med verket i den omfattning som behövs.