---
beteckning: 1967:329
rubrik: Förordning med instruktion för statens planverk
departement: Bostadsdepartementet
utfardad_datum: 1967-06-09
publicerad_datum: 2008-10-08
pdf_url: https://svenskforfattningssamling.se/sites/default/files/sfs/1967-06/SFS1967-329.pdf
andringsforfattningar:
  - beteckning: "1983:593"
    rubrik: "Förordning (1983:593) om ändring i förordningen (1967:329) med instruktion för statens planverk"
    ikraft_datum: 1983-07-01
    anteckningar: ändr. 8 §
  - beteckning: "1986:771"
    rubrik: "Förordning (1986:771) om ändring i förordningen (1967:329) med instruktion för statens planverk"
    ikraft_datum: 1987-01-01
    anteckningar: upph. 16 §; ändr. 10 §
  - beteckning: "1987:289"
    rubrik: "Förordning (1987:289) om ändring i förordningen (1967:329) med instruktion för statens planverk"
    ikraft_datum: 1987-07-01
    anteckningar: "upph. 4 §; ändr. 2, 3, 8, 9 §§"
  - beteckning: "1988:590"
    anteckningar: upph.
  - beteckning: "1980:409"
    rubrik: "Förordning (1980:409) om ändring i förordningen (1967:329) med instruktion för statens planverk"
    anteckningar: "ändr. 3, 8 §§"
  - beteckning: "1979:669"
    rubrik: "Förordning (1979:669) om ändring i förordningen (1967:329) med instruktion för statens planverk"
    anteckningar: ändr. 8 §
  - beteckning: "1978:848"
    rubrik: "Förordning (1978:848) om ändring i instruktionen (1967:329) för statens planverk"
    anteckningar: "ändr. författningsrubr., 2, 3, 5-10, 13, 15, 18, 19 §§, rubr. närmast före 19 §; omtryck"
  - beteckning: "1978:714"
    rubrik: "Förordning (1978:714) om ändring i instruktionen (1967:329) för statens planverk"
    anteckningar: ändr. 3 §
  - beteckning: "1976:885"
    rubrik: "Förordning (1976:885) om ändring i instruktionen (1967:329) för statens planverk"
    anteckningar: "ändr. 10, 20 §§"
  - beteckning: "1976:22"
    rubrik: "Förordning (1976:22) om ändring i instruktionen (1967:329) för statens planverk"
    anteckningar: ändr. 8 §
  - beteckning: "1975:1278"
    anteckningar: "ändr. 1, 4, 5, 8, 9, 14, 19, 20 §§; omtryck"
  - beteckning: "1973:517"
    anteckningar: ändr. 6 §
  - beteckning: "1972:387"
    anteckningar: "ändr. 4, 15 §§"
  - beteckning: "1971:377"
    anteckningar: "ändr. 2, 20 §§"
  - beteckning: "1970:349"
    anteckningar: "ändr. 4-6, 8-15, 17-19 §§, rubr. närmast före 6 § sättes närmast före 5 §; omtryck"
---

# Förordning (1967:329) med instruktion för statens planverk

## Inledande bestämmelse

### 1 §

Allmänna verksstadgan ([1965:600](https://selex.se/eli/sfs/1965/600)) skall tillämpas på statens planverk. Förordning ([1975:1278](https://selex.se/eli/sfs/1975/1278)).

## Uppgifter

### 2 §

Planverket är central förvaltningsmyndighet för frågor om plan- och byggnadsväsendet och hushållningen med naturresurser. Förordning ([1987:289](https://selex.se/eli/sfs/1987/289)).

### 3 §

Det åligger planverket att insamla, bearbeta och förmedla kunskaper och erfarenheter inom sitt verksamhetsområde. Därvid åligger det planverket särskilt

att verka för samordning av de statliga myndigheternas arbete med underlag för tillämpningen av plan- och bygglagen ([1987:10](https://selex.se/eli/sfs/1987/10)) och lagen ([1987:12](https://selex.se/eli/sfs/1987/12)) om hushållning med naturresurser m. m.,

att ge vägledning i frågor som rör plan- och byggnadsväsendet och hushållningen med naturresurser,

att följa lagtillämpningen och ta initiativ till nödvändiga förändringar. Förordning ([1987:289](https://selex.se/eli/sfs/1987/289)).

## Organisation

### 5 §

Planverket ledes av en styrelse. Ledamöter av denna är en generaldirektör, som är styrelsens ordförande, och högst sex andra ledamöter, som regeringen utser särskilt.

Kungörelsen ([1974:224](https://selex.se/eli/sfs/1974/224)) om personalföreträdare i statlig myndighets styrelse m.m. är tillämplig på planverket. Förordning ([1975:1278](https://selex.se/eli/sfs/1975/1278)).

### 6 §

Generaldirektören är chef för planverket.

Inom planverket finns två avdelningar, planavdelningen och byggnads avdelningen. Avdelningarna är indelade i enheter. Inom verket finns vidare en fristående enhet, administrativa enheten.

Varje avdelning förestås av en avdelningschef och varje enhet av en enhetschef. En av avdelningscheferna är generaldirektörens ställföreträdare. Förordning ([1973:517](https://selex.se/eli/sfs/1973/517)).

### 7 §

Hos planverket finns i övrigt personal enligt särskilda föreskrifter eller andra beslut som regeringen meddelar samt annan personal i mån av behov och tillgång på medel.

I mån av behov och tillgång på medel får planverket anlita utomstående för särskilda uppdrag.

### 8 §

Till planverket är knutna tre rådgivande organ, nämligen

1. rådet för samhällsplanering med uppgift att biträda verket i dess arbete med råd och vägledning i frågor om planväsendet och hushållningen med naturresurser samt med insamling och bearbetning av kunskaper och erfarenheter som kan vara av intresse för den fysiska samhällsplaneringens olika grenar,

2. tekniska rådet med uppgift att biträda verket i frågor av större vikt i samband med att regler utarbetas för tillämpningen av plan- och bygglagen ([1987:10](https://selex.se/eli/sfs/1987/10)),

3. rådet för stål- och betongnormer med uppgift att biträda verket med att utarbeta sådana regler för tillämpningen av plan- och bygglagen ([1987:10](https://selex.se/eli/sfs/1987/10)) som rör konstruktioner av stål, andra metaller och betong.

Regeringen meddelar närmare föreskrifter om dessa råd.

Till planverket är också knuten statens va-nämnd. För nämnden finns bestämmelser i instruktionen ([1970:350](https://selex.se/eli/sfs/1970/350)) för statens va-nämnd. Förordning ([1987:289](https://selex.se/eli/sfs/1987/289)).

## Ärendenas handläggning

### 9 §

Av styrelsen avgörs

1. viktigare författningsfrågor,

2. viktigare frågor om plan- och byggnadsväsendet och hushållningen med naturresurser,

3. viktigare frågor om planverkets organisation och arbetsformer,

4. anslagsfrågor och andra frågor av större ekonomisk betydelse,

5. frågor om skiljande från tjänst eller uppdrag eller om disciplinansvar, åtalsanmälan eller läkarundersökning,

6. andra frågor som generaldirektören hänskjuter till styrelsen. Förordning ([1987:289](https://selex.se/eli/sfs/1987/289)).

### 10 §

Styrelsen är beslutför när generaldirektören och minst halva antalet andra ledamöter är närvarande. När ett ärende av större vikt handläggs, bör om möjligt styrelsens samtliga ledamöter närvara.

Om ett styrelseärende är så brådskande att styrelsen inte hinner sammanträda för att behandla det, avgörs ärendet genom meddelanden mellan generaldirektören och minst halva antalet andra ledamöter. Kan ärendet inte lämpligen avgöras på detta sätt, får generaldirektören besluta ensam i närvaro av den föredragande till vars uppgifter ärendet hör. Beslut, som fattas enligt detta stycke, skall anmälas vid nästa sammanträde med styrelsen.

Ärende, som inte skall avgöras av styrelsen, avgörs av generaldirektören ensam. Förordning ([1986:771](https://selex.se/eli/sfs/1986/771)).

### 11 §

I arbetsordning eller genom särskilt beslut får överlämnas åt annan tjänsteman än generaldirektören att avgöra ärende eller grupp av ärenden som icke är av sådan beskaffenhet att prövning bör ankomma på generaldirektören.

### 12 §

När generaldirektören är hindrad att utöva sin tjänst, utövas den av hans ställföreträdare. Denne inträder efter beslut av generaldirektören även i övrigt i hans ställe vid behandlingen av visst ärende eller viss grupp av ärenden.

### 13 §

Uppkommer hinder för såväl generaldirektören som dennes ställföreträdare, fullgörs generaldirektörens åligganden av den avdelningschef eller enhetschef som generaldirektören utser.

### 14 §

I generaldirektörens frånvaro får ej fattas beslut av större vikt, som kan anstå utan olägenhet, eller utan hans medgivande vidtagas åtgärd, som rubbar eller ändrar av planverket meddelade föreskrifter eller tillämpade grunder.

Bestämmelserna i första stycket gäller även vid ledighet på generaldirektörstjänsten, till dess regeringen bestämmer annat. Förordning ([1975:1278](https://selex.se/eli/sfs/1975/1278)):

### 15 §

Ärende avgörs efter föredragning, som ankommer på chefen för den avdelning eller enhet dit ärendet hör eller på en särskilt förordnad föredragande. I arbetsordning eller genom särskilt beslut får medges att ärende som handläggs enligt [11 §](#11) avgörs utan föredragning.

Generaldirektören kan själv överta beredning och föredragning av ärende.

Avdelningschef eller enhetschef får närvara när ett ärende som hör till hans verksamhetsområde föredras av annan. Förordning ([1972:387](https://selex.se/eli/sfs/1972/387)).

### 17 §

Under tjänsteresa eller vid annat tillfälle, när ärende är så brådskande att föredragande ej kan tillkallas, får generaldirektören utan föredragning meddela beslut som icke kan uppskjutas utan olägenhet.

### 18 §

I arbetsordning eller genom särskilt beslut skall bestämmas vem som får infordra förklaring, upplysning eller yttrande i ärende hos planverket.

Tjänstetillsättning m.m.

### 19 §

Generaldirektören förordnas av regeringen för högst sex år.

Styrelsens övriga ledamöter förordnas för högst tre år.

Tjänst som teknisk direktör, överingenjör eller byråchef tillsätts av regeringen efter anmälan av generaldirektören.

Övriga tjänster tillsätts och annan personal antas av planverket.

Förordnande för avdelningschef att vara generaldirektörens ställföreträdare meddelas av regeringen för högst tre år efter anmälan av generaldirektören. Förordning ([1975:1278](https://selex.se/eli/sfs/1975/1278)).

### 20 §

Besked enligt [37 §](#37) andra stycket anställningsförordningen ([1965:601](https://selex.se/eli/sfs/1965/601)) lämnas av planverket i fråga om tjänst som regeringen tillsätter, dock ej i fråga om tjänst för generaldirektören eller dennes ställföreträdare. Förordning ([1976:885](https://selex.se/eli/sfs/1976/885))