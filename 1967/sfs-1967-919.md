---
beteckning: 1967:919
rubrik: Lag om värdesäkring av yrkesskadelivräntor m.m.
departement: Socialdepartementet
utfardad_datum: 1967-12-15
publicerad_datum: 2010-11-30
forarbeten: "Prop. 1967:147; 2LU 1967:68; Rskr 1967:401"
pdf_url: https://svenskforfattningssamling.se/sites/default/files/sfs/1967-12/SFS1967-919.pdf
andringsforfattningar:
  - beteckning: "2004:802"
    rubrik: "Lag (2004:802) om ändring i lagen (1967:919) om värdesäkring av yrkesskadelivräntor m.m."
    ikraft_datum: 2005-01-01
    anteckningar: ändr. 7 §
  - beteckning: "2010:1208"
    rubrik: "Lag (2010:1208) om ändring i lagen (1967:919) om värdesäkring av yrkesskadelivräntor m.m."
    ikraft_datum: 2011-01-01
    anteckningar: "änr. 3, 5 §§"
  - beteckning: "1971:286"
    anteckningar: ändr. 6 §
  - beteckning: "1973:470"
    anteckningar: ändr. 4 §
---

# Lag (1967:919) om värdesäkring av yrkesskadelivräntor m.m.

### 1 §

I fråga om livränta och sjukpenning på grund av obligatorisk försäkring enligt

1) lagen den 17 juni 1916 (nr 235) om försäkring för olycksfall i arbete,

2) lagen den 14 juni 1929 (nr 131) om försäkring för vissa yrkessjukdomar,

3) lagen den 11 juni 1937 (nr 348) om krigsförsäkring för ombord å fartyg tjänstgörande personer,

4) lagen den 14 maj 1954 (nr 243) om yrkesskadeförsäkring,

5) lagen den 14 maj 1954 (nr 246) om krigsförsäkring för sjömän m.fl.

skall följande bestämmelser gälla, i den mån ersättningen ej utgår av statsmedel.

Bestämmelserna äger ej tillämpning på sådan del av livränta som bytts ut mot engångsbelopp.

### 2 §

Livränta höjes med tjugofem procent om skadan inträffat år 1961 eller tidigare, med tjugo procent om skadan inträffat något av åren 1962-1964 och med tio procent om skadan inträffat något av åren 1965-1967.

Har livräntan omreglerats enligt lagen den 17 juni 1955 (nr 469) angående omreglering av vissa ersättningar enligt lagen den 17 juni 1916 (nr 235) om försäkring för olycksfall i arbete m.m. eller höjts enligt lagen den 6 juni 1962 (nr 303) om förhöjning av vissa ersättningar i anledning av yrkesskada m.m., lägges den omreglerade eller höjda livräntan till grund för höjning enligt första stycket.

### 4 §

Har livränta utgått, får hel sjukpenning som senare utgår i anledning av samma skada icke understiga en trehundrasextiofemtedel av den livränta, som efter värdesäkring enligt denna lag skulle ha utgått till den skadade vid förlust av arbetsförmågan. Lag ([1973:470](https://selex.se/eli/sfs/1973/470)).

### 6 §

Den kostnad för varje kalenderår, som föranledes av denna lag skall bestridas genom den försäkringsavgift, som jämlikt 38 och [39 §](#39)§ lagen om yrkesskadeförsäkring skall för året beräknas för arbetsgivaren. Lag ([1971:286](https://selex.se/eli/sfs/1971/286)).

### 7 §

Närmare föreskrifter för tillämpningen av denna lag meddelas av regeringen eller den myndighet som regeringen bestämmer. Lag ([2004:802](https://selex.se/eli/sfs/2004/802)).

## Övergångsbestämmelser

[1967:919](https://selex.se/eli/sfs/1967/919)

Denna lag träder i kraft den 1 januari 1968 men äger icke tillämpning på ersättning som belöper på tid dessförinnan.

[1971:286](https://selex.se/eli/sfs/1971/286)

Denna lag träder i kraft den 1 januari 1972. Äldre bestämmelser gäller fortfarande i fråga om proportionellt tillägg som avser tid före ikraftträdandet.