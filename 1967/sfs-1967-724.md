---
beteckning: 1967:724
rubrik: Kungörelse om tillämpning av avtal den 24 december 1936 mellan Sverige och Frankrike för undvikande av dubbelbeskattning och fastställande av bestämmelser angående handräckning beträffande arvsskatt
departement: Finansdepartementet
utfardad_datum: 1967-12-01
publicerad_datum: 2008-10-08
forarbeten: "Jfr prop. 1937:73; BeU 1937:3; Rskr 1937:40; prop. 1963:189; BeU 1963:57; Rskr 1963:351"
pdf_url: https://svenskforfattningssamling.se/sites/default/files/sfs/1967-12/SFS1967-724.pdf
andringsforfattningar:
  - beteckning: "1995:546"
    anteckningar: upph.
---

# Kungörelse (1967:724) om tillämpning av avtal den 24 december 1936 mellan Sverige och Frankrike för undvikande av dubbelbeskattning och fastställande av bestämmelser angående handräckning beträffande arvsskatt

### /n1/ 1 §

Avtalet den 24 december 1936 mellan Sverige och Frankrike för undvikande av dubbelbeskattning och fastställande av bestämmelser angående handräckning beträffande arvsskatt, vilket avtals lydelse ändrats genom tilläggsavtal den 8 april 1949 och den 1 juli 1963,  skall lända till efterrättelse för Sveriges del.

//n1// Ang. gällande lydelse av avtalet och till detta fogat protokoll se bilaga fogad till [1964:711](https://selex.se/eli/sfs/1964/711).

### 2 §

Anstånd enligt [3 §](#3) kungörelsen den 1 december 1967 (nr 721) om förfarandet rörande eftergift av arvsskatt eller gåvoskatt vid dubbelbeskattning får medges med högst så stor del av skatten som vid proportionell fördelning av hela det beräknade skattebeloppet på den egendom, som enligt avtalet skall beskattas i Sverige, och den  egendom, som enligt avtalet skall beskattas i Frankrike, kan antagas  belöpa på sistnämnda egendom (jfr art. 1--6).

### 3 §

Om åtgärd av beskattningsmyndighet i Frankrike medfört beskattning som strider mot avtalets principer, kan den som träffats av beskattningen hos Kungl. Maj:t ansöka om att åtgärd vidtages från svensk sida för att undvika sådan beskattning under förutsättning antingen att han själv uppfyller de krav som bestämmelserna i artikel 4 i avtalet uppställer för att någon skall anses vara bosatt i Sverige eller att den avlidne enligt avtalet skall anses ha varit bosatt i Sverige vid sin död (jfr art. 7).

Ansökan bör göras inom två år efter utgången av det kalenderår, då sökanden fick kännedom om beskattningen.

### 4 §

Om handräckning i beskattningsärende på grund av avtalet gäller särskilda bestämmelser (jfr art. 8).

## Övergångsbestämmelser

[1967:724](https://selex.se/eli/sfs/1967/724)

Denna kungörelse träder i kraft den 1 januari 1968.

Kungörelsen och bestämmelserna i avtalet tillämpas på dödsbo efter den som avlidit efter den 1 oktober 1964 och på gåvor för vilka skattskyldighet inträtt efter nämnda dag.

Genom denna kungörelse upphäves kungörelsen den 29 oktober 1964 (nr 711) om tillämpning av avtal den 24 december 1936 mellan Sverige och Frankrike för undvikande av dubbelbeskattning och fastställande av bestämmelser angående handräckning beträffande arvsskatt.

Avtalet den 24 december 1936 i dess ändrade lydelse genom  tilläggsavtal den 8 april 1949 tillämpas alltjämt på dödsbo efter den  som avlidit under tiden den 9 februari 1951--den 1 oktober 1964.  Bestämmelserna i 2--[4 §](#4)§ i denna kungörelse äger därvid motsvarande  tillämpning.