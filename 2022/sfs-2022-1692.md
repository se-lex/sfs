---
beteckning: 2022:1692
rubrik: Förordning om plattformsoperatörers inhämtande av vissa uppgifter på skatteområdet
departement: Finansdepartementet
utfardad_datum: 2022-12-01
ikraft_datum: 2023-01-01
publicerad_datum: 2023-04-06
forarbeten: direktiv 2011/16/EU
pdf_url: https://svenskforfattningssamling.se/sites/default/files/sfs/2022-12/SFS2022-1692.pdf
---

# Förordning om plattformsoperatörers inhämtande av vissa uppgifter på skatteområdet

## 1 §

Förordningen är meddelad med stöd av

1. 3 kap. [3 §](#kap3.3) lagen ([2022:1681](https://selex.se/eli/sfs/2022/1681)) om plattformsoperatörers inhämtande av vissa uppgifter på skatteområdet i fråga om [3 §](#3),

2. 4 kap. [4 §](#kap4.4) lagen om plattformsoperatörers inhämtande av vissa uppgifter på skatteområdet i fråga om [4 §](#4),

3. 5 kap. [2 §](#kap5.2) lagen om plattformsoperatörers inhämtande av vissa uppgifter på skatteområdet i fråga om [5 §](#5),

4. [8 kap. 11 § regeringsformen](https://selex.se/eli/sfs/1974/152#kap8.11) i fråga om [6 §](#6), och

5. [8 kap. 7 § regeringsformen](https://selex.se/eli/sfs/1974/152#kap8.7) i fråga om övriga bestämmelser.

## /514 i den mening som avses i avsnitt I.A.7 i bilaga V till rådets direktiv 2011/ /EU av den 15 februari 2011 om administrativt samarbete i fråga om beskattning, i lydelsen enligt rådets direktiv (EU) 2021/ 2 §

Skatteverket får sända en motiverad begäran att Europeiska kommissionen i en genomförandeakt ska fastställa om de upplysningar som ska utbytas automatiskt enligt ett avtal mellan de behöriga myndigheterna i den berörda medlemsstaten och en jurisdiktion utanför unionen är likvärdiga med de uppgifter som ska utbytas enligt rådets direktiv (EU) 202116514.

## 3 §

Skatteverket får meddela föreskrifter om vilka uppgifter och vilken dokumentation en anmälan eller meddelande enligt 3 kap. 1 och [2 §](#2)§ lagen ([2022:1681](https://selex.se/eli/sfs/2022/1681)) om plattformsoperatörers inhämtande av vissa uppgifter på skatteområdet ska innehålla.

En anmälan eller ett meddelande enligt första stycket ska göras enligt ett fastställt formulär.

## 4 §

Skatteverket får meddela ytterligare föreskrifter om vilka uppgifter och vilken dokumentation en ansökan om registrering eller anmälan enligt 4 kap. 2 och [3 §](#3)§ lagen ([2022:1681](https://selex.se/eli/sfs/2022/1681)) om plattformsoperatörers inhämtande av vissa uppgifter på skatteområdet ska innehålla.

En ansökan om registrering eller anmälan enligt första stycket ska göras enligt ett fastställt formulär.

## 5 §

Skatteverket får meddela ytterligare föreskrifter om vilket underlag som ska ges in tillsammans med en ansökan om undantag från rapporteringsskyldigheten enligt 5 kap. [1 §](#kap5.1) lagen ([2022:1681](https://selex.se/eli/sfs/2022/1681)) om plattformsoperatörers inhämtande av vissa uppgifter på skatteområdet.

En ansökan enligt första stycket ska göras enligt ett fastställt formulär.

## 6 §

Skatteverket får meddela föreskrifter om fastställande av formulär och formatet för formulären enligt lagen ([2022:1681](https://selex.se/eli/sfs/2022/1681)) om plattformsoperatörers inhämtande av vissa uppgifter på skatteområdet och denna förordning.

## 7 §

Skatteverket ska kontrollera att de rapporteringsskyldiga plattformsoperatörerna tillämpar de åtgärder för kundkännedom som framgår av 6 kap. lagen ([2022:1681](https://selex.se/eli/sfs/2022/1681)) om plattformsoperatörers inhämtande av vissa uppgifter på skatteområdet och att de lämnar kontrolluppgifter i enlighet med 22 c kap. skatteförfarandelagen ([2011:1244](https://selex.se/eli/sfs/2011/1244)).