---
beteckning: 2022:1672
rubrik: Lag om skyldighet att lämna uppgifter om utvecklingen på spelmarknaden
departement: Finansdepartementet
utfardad_datum: 2022-12-01
ikraft_datum: 2023-01-01
publicerad_datum: 2023-04-06
forarbeten: "Prop. 2021/22:242, bet. 2022/23:KrU2, rskr. 2022/23:29, direktiv (EU) 2015/1535"
pdf_url: https://svenskforfattningssamling.se/sites/default/files/sfs/2022-12/SFS2022-1672.pdf
---

# Lag om skyldighet att lämna uppgifter om utvecklingen på spelmarknaden

## 1 §

Den myndighet som regeringen bestämmer ska följa och informera om utvecklingen på spelmarknaden (spelmarknadsmyndigheten).

## 2 §

Med spel avses i denna lag detsamma som i spellagen ([2018:1138](https://selex.se/eli/sfs/2018/1138)).

## 3 §

En licens- eller tillståndshavare enligt spellagen ([2018:1138](https://selex.se/eli/sfs/2018/1138)) ska till spelmarknadsmyndigheten lämna de uppgifter om ett visst spel som myndigheten behöver för att följa utvecklingen på spelmarknaden.

## 4 §

Uppgiftsskyldigheten enligt denna lag omfattar inte

1. utredningar i enskilda ärenden som rör tillämpning av spellagen ([2018:1138](https://selex.se/eli/sfs/2018/1138)), eller

2. personuppgifter.

## 5 §

Spelmarknadsmyndigheten får förelägga en licens- eller tillståndshavare enligt spellagen ([2018:1138](https://selex.se/eli/sfs/2018/1138)) att lämna uppgifter enligt [3 §](#3).

Ett föreläggande får förenas med vite.

## 6 §

Beslut om föreläggande enligt denna lag får överklagas till allmän förvaltningsdomstol.

Prövningstillstånd krävs vid överklagande till kammarrätten.

## 7 §

Regeringen eller den myndighet som regeringen bestämmer får meddela föreskrifter om regelbundet återkommande uppgiftsskyldighet.