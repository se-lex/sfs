---
beteckning: 2022:1491
rubrik: Lag om undantag från lokaliseringsprincipen för utbyggnad av kommunala bredbandsnät
departement: Finansdepartementet
utfardad_datum: 2022-11-24
ikraft_datum: 2023-03-01
publicerad_datum: 2023-05-22
forarbeten: "Prop. 2021/22:263, bet. 2022/23:TU3, rskr. 2022/23:19"
pdf_url: https://svenskforfattningssamling.se/sites/default/files/sfs/2022-11/SFS2022-1491.pdf
---

# Lag om undantag från lokaliseringsprincipen för utbyggnad av kommunala bredbandsnät

## 1 §

Trots kravet i [2 kap. 1 § kommunallagen](https://selex.se/eli/sfs/1991/900#kap2.1) ([2017:725](https://selex.se/eli/sfs/2017/725)) på anknytning till en kommuns område eller dess medlemmar, får en juridisk person som avses i 10 kap. 2 eller [6 §](#6) i samma lag bygga ut ett eget eller delägt bredbandsnät som finns inom kommunen till ett område utanför kommunen, om det görs

1. i geografisk närhet till det egna eller delägda bredbandsnätet inom kommunen, och

2. i syfte att uppnå en ändamålsenlig bredbandsinfrastruktur.

Den juridiska personen får också bedriva verksamhet i den utbyggda delen av bredbandsnätet i samma utsträckning som i nätet i den egna kommunen.

## 2 §

Med bredbandsnät avses i denna lag ett elektroniskt kommunikationsnät som kan leverera tjänster för bredbandstillgång med en hastighet av minst 30 Mbit/s.