---
beteckning: 2022:1250
rubrik: Lag om egenvård
departement: Socialdepartementet
utfardad_datum: 2022-06-30
ikraft_datum: 2023-01-01
publicerad_datum: 2023-02-28
forarbeten: "Prop. 2021/22:244, bet. 2021/22:SoU35, rskr. 2021/22:428"
pdf_url: https://svenskforfattningssamling.se/sites/default/files/sfs/2022-06/SFS2022-1250.pdf
---

# Lag om egenvård

## Lagens innehåll

### 1 §

Denna lag innehåller bestämmelser om hälso- och sjukvårdsåtgärder som utförs i form av egenvård.

## Uttryck i lagen

### 2 §

Med egenvård avses i denna lag en hälso- och sjukvårdsåtgärd som behandlande hälso- och sjukvårdspersonal har bedömt att en patient kan utföra själv eller med hjälp av någon annan.

### 3 §

Med hälso- och sjukvårdsåtgärd avses i denna lag en åtgärd för att medicinskt förebygga, utreda eller behandla sjukdomar eller skador.

### 4 §

Med hälso- och sjukvårdspersonal avses i denna lag den som har legitimation för ett yrke inom hälso- och sjukvården eller som enligt särskilt förordnande har fått motsvarande behörighet.

## Förhållandet till hälso- och sjukvårdslagen

### 5 §

När egenvård utförs gäller inte hälso- och sjukvårdslagen ([2017:30](https://selex.se/eli/sfs/2017/30)).

## Bemyndigande

### 6 §

Regeringen eller den myndighet som regeringen bestämmer får meddela föreskrifter om skyldigheter för hälso- och sjukvårdspersonalen inför, vid och efter en bedömning enligt [2 §](#2).