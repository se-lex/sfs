---
beteckning: 1973:531
rubrik: Bostadssaneringslag
departement: Justitiedepartementet
utfardad_datum: 1973-05-25
publicerad_datum: 2008-10-08
forarbeten: "Prop. 1973:22, CU 1973:20, rskr 1973:209"
pdf_url: https://svenskforfattningssamling.se/sites/default/files/sfs/1973-05/SFS1973-531.pdf
andringsforfattningar:
  - beteckning: "1985:209"
    rubrik: "Lag (1985:209) om ändring i bostadssaneringslagen (1973:531)"
    ikraft_datum: 1985-07-01
    anteckningar: "ändr. 10, 13 §§"
  - beteckning: "1986:1169"
    rubrik: "Lag (1986:1169) om ändring i bostadssaneringslagen (1973:531)"
    ikraft_datum: 1987-01-01
    anteckningar: ändr. 21 §
  - beteckning: "1987:136"
    rubrik: "Lag (1987:136) om ändring i bostadssaneringslagen (1973:531)"
    ikraft_datum: 1987-07-01
    anteckningar: "ändr. 2 a, 2 b, 6, 7, 10 §§"
  - beteckning: "1991:621"
    rubrik: "Lag (1991:621) om ändring i bostadssaneringslagen (1973:531)"
    ikraft_datum: 1991-07-01
    anteckningar: ändr. 25 §
  - beteckning: "1991:1657"
    rubrik: "Lag (1991:1657) om ändring i bostadssaneringslagen (1973:531)"
    ikraft_datum: 1992-01-01
    anteckningar: ändr. 10 §
  - beteckning: "1994:834"
    rubrik: "Lag (1994:834) om upphävande av bostadssaneringslagen (1973:531)"
    anteckningar: upph.
  - beteckning: "1978:310"
    rubrik: "Lag (1978:310) om ändring i bostadssaneringslagen (1973:531)"
    anteckningar: ändr. 1 §
  - beteckning: "1977:793"
    rubrik: "Lag (1977:793) om ändring i bostadssaneringslagen (1973:531)"
    anteckningar: "ändr. 2, 14 §§"
  - beteckning: "1974:1086"
    anteckningar: "upph. 22, 24 §§; nuvarande 23 § betecknas 22 §; ändr. 21 §"
  - beteckning: "1974:821"
    anteckningar: "ändr. 1-3, 13, 19-21, 23 §§; nya 2 a, 2 b, 25 §§"
  - beteckning: "1973:1087"
    anteckningar: ändr. 10 §
---

# Bostadssaneringslag (1973:531)

## Inledande bestämmelser

### 1 §

Denna lag äger tillämpning på fastighet på vilken finns bostadslägenhet som fastighetens ägare regelmässigt uthyr för annat ändamål än fritidsändamål och som ej utgör del av hans egen bostad. Lagen gäller dock ej fastighet som tillhör staten eller kommun.

När byggnad tillhör innehavare av inskriven tomträtt, äger bestämmelserna i denna lag motsvarande tillämpning på tomträtten. I fråga om byggnad som eljest tillhör annan än ägaren av marken gäller lagen i tillämpliga delar.

Med organisation av hyresgäster avses i denna lag organisation som har avtal om förhandlingsordning för fastigheten eller, om förhandlingsordning ej gäller, riksorganisation eller förening, som är ansluten till sådan organisation och inom vars verksamhetsområde fastigheten är belägen. Lag ([1978:310](https://selex.se/eli/sfs/1978/310)).

### 2 §

Har bostadslägenhet ej den lägsta standard som kan godtagas, får hyresnämnd på ansökan av kommunen eller organisation av hyresgäster och under förutsättning som anges i 5 eller [6 §](#6) ålägga fastighetens ägare att vidtaga åtgärd som behövs för att lägenheten skall uppnå sådan standard (upprustningsåläggande) eller förbjuda att lägenheten användes för bostadsändamål (användningsförbud).

Står fastigheten under tvångsförvaltning enligt bostadsförvaltningslagen ([1977:792](https://selex.se/eli/sfs/1977/792)), skall hyresnämnden, i stället för att meddela upprustningsåläggande, föreskriva att i förvaltningen skall ingå att vidtaga de upprustningsåtgärder som nämnden föreskriver. Vad i lagen sägs om upprustningsåläggande skall äga motsvarande tillämpning på sådan föreskrift. Lag ([1977:793](https://selex.se/eli/sfs/1977/793)).

### 2 a §

Hyresnämnd får förbjuda fastighetsägare att i fastigheten utföra förbättringsarbete eller liknande åtgärd, som ej kräver bygglov, om ej åtgärden behövs för att bostadslägenhet skall uppnå lägsta godtagbara standard. Förbud meddelas, om det är uppenbart att åtgärden ej är påkallad av boendehänsyn. Fråga om förbud eller hävande av förbud upptages på ansökan av organisation av hyresgäster eller av fastighetsägaren.

Om organisation av hyresgäster motsätter sig att i fastighet vidtages annan åtgärd, som kräver bygglov, än som behövs för att bostadslägenhet skall uppnå lägsta godtagbara standard, får åtgärden vidtagas endast om hyresnämnden på ansökan av fastighetsägaren medger det. Sådant medgivande får lämnas endast om särskilda skäl föreligger därtill. Lag ([1987:136](https://selex.se/eli/sfs/1987/136)).

### 2 b §

Bostadslägenhet skall anses ha lägsta godtagbara standard om den är försedd med anordning inom lägenheten för

1. kontinuerlig uppvärmning,

2. kontinuerlig tillgång till varmt och kallt vatten för hushåll och hygien,

3. avlopp för spillvatten,

4. personlig hygien, omfattande toalett och tvättställ samt badkar eller dusch,

5. försörjning med elektrisk ström för normal hushållsförbrukning,

6. matlagning, omfattande spis, diskho, kylskåp, förvaringsutrymmen och avställningsytor.

Vidare skall tillgång finnas till förrådsutrymme inom fastigheten och till anordning för hushållstvätt inom fastigheten eller inom rimligt avstånd från denna.

Utöver första och andra styckena gäller beträffande lägsta godtagbara standard att huset ej har sådana brister i fråga om hållfasthet, brandsäkerhet eller sanitära förhållanden som inte skäligen kan godtas.

Föreligger särskilda skäl, skall bostadslägenhet utan hinder av första stycket 4 anses ha lägsta godtagbara standard, om tillgång till toalett finns i nära anslutning till lägenheten och anordning för bad eller dusch finns i huset. Förekommer eljest avvikelser från vad som föreskrives i första eller andra stycket, skall lägenheten anses ha sådan standard, om särskilda skäl föreligger och avvikelsen ej är betydande. Lag ([1987:136](https://selex.se/eli/sfs/1987/136)).

### 3 §

Ansökan i ärende enligt [2 §](#2) eller [2 a §](#2a) första stycket kan riktas mot den för vilken lagfart senast är beviljad eller sökt, även om denne har överlåtit fastigheten innan ansökan göres.

Överlåtes fastigheten sedan ansökan som avses i [2 §](#2) eller [2 a §](#2a) gjorts eller är fall som avses i första stycket, skall rättegångsbalkens bestämmelser om verkan av att det varom tvistas överlåtes och om tredje mans deltagande i rättegång äga motsvarande tillämpning.

Om tvist angående äganderätten är antecknad i fastighetsboken, kan ansökan enligt [2 §](#2) eller [2 a §](#2a) första stycket riktas mot den som innehar fastigheten med äganderättsanspråk. Lag ([1974:821](https://selex.se/eli/sfs/1974/821)).

### 4 §

I fråga om förfarandet vid hyresnämnden i ärenden enligt denna lag finns bestämmelser i lagen ([1973:188](https://selex.se/eli/sfs/1973/188)) om arrendenämnder och hyresnämnder.

Förutsättningar för upprustningsåläggande och användningsförbud m.m.

### 5 §

Upprustningsåläggande får meddelas, om fastigheten med hänsyn till kostnaden för den åtgärd som avses med åläggandet kan beräknas ge skäligt ekonomiskt utbyte.

### 6 §

Användningsförbud får meddelas, om fastigheten efter åtgärd som avses i [2 §](#2) första stycket kan beräknas ej ge det utbyte som avses i [5 §](#5) eller om det kan antagas att bygglov till åtgärden ej kommer att beviljas. Sådant förbud får meddelas endast beträffande lägenhet som har betydande brister i förhållande till lägsta godtagbara standard. Lag ([1987:136](https://selex.se/eli/sfs/1987/136)).

### 7 §

Har upprustningsåläggande meddelats men beviljas ej bygglov till den åtgärd som avses med åläggandet, är åläggandet förfallet.

Har byggnad vari finns lägenhet som avses med upprustningsåläggande eller användningsförbud rivits, är åläggandet eller förbudet förfallet.

Har sådan åtgärd vidtagits att lägenhet, som avses med användningsförbud, uppnår lägsta godtagbara standard, är förbudet förfallet.

Om i annat fall kommunen förklarar att den ej påfordrar att åtgärd, som avses med upprustningsåläggande, vidtages eller att användningsförbud skall iakttagas, är åläggandet eller förbudet förfallet. Lag ([1987:136](https://selex.se/eli/sfs/1987/136)).

Verkan av beslut i vissa fall m.m.

### 8 §

Har upprustningsåläggande eller användningsförbud meddelats och övergår fastigheten till ny ägare, gäller åläggandet eller förbudet mot denne.

### 9 §

I upprustningsåläggande skall bestämmas viss tid inom vilken åtgärd som avses med åläggandet skall ha vidtagits.

Föreligger särskilda skäl, får hyresnämnden på ansökan av fastighetsägaren förlänga tiden. Sådan ansökan skall göras före utgången av den löpande tidsfristen.

I användningsförbud skall anges från vilken tidpunkt förbudet gäller.

Anteckning i fastighetsboken m.m.

### 10 §

Beslut om upprustningsåläggande eller användningsförbud skall genast sändas till inskrivningsmyndigheten för anteckning i fastighetsboken eller tomträttsboken. Har ett sådant åläggande eller förbud förenats med löpande vite enligt [4 §](#4) lagen ([1985:206](https://selex.se/eli/sfs/1985/206)) om viten, skall även detta antecknas. Inskrivningsmyndigheten skall genast i rekommenderat brev underrätta den som senast har sökt lagfart eller inskrivning av förvärv av tomträtt om anteckningen, om denne ej är föreläggandets adressat.

Ansökan samt beslut om upprustningsåläggande skall sändas även till den eller de kommunala nämnder som fullgör uppgifter inom plan- och byggnadsväsendet.

Har staten eller kommun förvärvat fastighet på vilken finns lägenhet som avses med upprustningsåläggande eller användningsförbud, skall på anmälan av staten eller kommunen göras anteckning i fastighetsboken eller tomträttsboken att åläggandet eller förbudet förfallit. Lag ([1991:1657](https://selex.se/eli/sfs/1991/1657)).

### 11 §

När åtgärd som avses med upprustningsåläggande vidtagits eller när enligt [7 §](#7) åläggande eller användningsförbud förfallit, skall kommunen genast anmäla det till inskrivningsmyndigheten för anteckning i fastighetsboken eller tomträttsboken.

### 12 §

Gör ej kommunen anmälan som avses i [11 §](#11), skall hyresnämnden på ansökan av fastighetsägaren göra sådan anmälan.

Vite, tvångsförvaltning, inlösen m.m.

### 13 §

Upprustningsåläggande, användningsförbud och förbud enligt [2 a §](#2a) första stycket får förenas med vite.

Har ett upprustningsåläggande eller ett användningsförbud förenats med löpande vite, gäller vitet mot ny ägare räknat från tidpunkten för äganderättsövergången under förutsättning att anteckning om vitesföreläggandet dessförinnan gjorts i fastighetsboken eller tomträttsboken. Vad som har sagts nu gäller dock endast vid förvärv av fast egendom eller tomträtt genom köp, byte eller gåva. Löpande vite som avser viss period får tas ut endast av den som vid periodens början ägde fastigheten. Annat vite gäller ej mot ny ägare. I fall som avses i [8 §](#8) får dock hyresnämnden utsätta vite för denne. Lag ([1985:209](https://selex.se/eli/sfs/1985/209)).

### 14 §

Utför fastighetsägaren ej åtgärd som föreskrivits i upprustningsåläggande, får hyresnämnden på ansökan av kommunen, i stället för att utsätta vite, besluta att ställa fastigheten under tvångsförvaltning enligt bostadsförvaltningslagen ([1977:792](https://selex.se/eli/sfs/1977/792)). Meddelas sådant beslut eller ställes eljest fastighet, som berörs av upprustningsåläggande, under tvångsförvaltning enligt nämnda lag, ingår i förvaltningen att utföra de med åläggandet avsedda åtgärderna. Därvid skall bestämmelserna i nämnda lag äga motsvarande tillämpning, dock att hyresnämnden redan vid förordnandet om tvångsförvaltning äger tillåta förvaltaren att låta inteckna fastigheten och att taga upp lån mot säkerhet i form av panträtt i denna.

Förelägger hyresnämnden nytt vite, skall bestämmas ny tid inom vilken åtgärden skall ha vidtagits. Lag ([1977:793](https://selex.se/eli/sfs/1977/793)).

### 15 §

Ansökan om tvångsförvaltning skall göras inom två år från utgången av den tid som bestämts enligt [9 §](#9) eller, om ny tid bestämts enligt [14 §](#14) andra stycket, inom två år från utgången av den nya tiden. Ansökan, som ej sker inom föreskriven tid, upptages ej till prövning.

### 16 §

Utför fastighetsägaren ej den åtgärd som föreskrivits i upprustningsåläggande och är förhållandena sådana att åtgärden kan antagas ej komma att bli utförd under tvångsförvaltning, får kommunen lösa fastigheten, om ej åtgärden avser arbete av endast ringa omfattning.

### 17 §

Talan om inlösen skall väckas vid fastighetsdomstolen senast inom två år från utgången av den tid som bestämts enligt [9 §](#9) eller, om ny tid bestämts enligt [14 §](#14) andra stycket, inom två år från utgången av den nya tiden. Väckes ej talan inom nämnda tid, är rätten till talan förlorad. I fråga om inlösen gäller i övrigt expropriationslagen ([1972:719](https://selex.se/eli/sfs/1972/719)) i tillämpliga delar, dock med undantag för 4 kap. [2 §](#kap4.2). Bestämmelserna i [4 kap. 3 § expropriationslagen](https://selex.se/eli/sfs/1972/719#kap4.3) äger tillämpning i fråga om värdeökning som ägt rum under tiden från dagen tio år före det talan väcktes vid domstol.

### 18 §

Överträder fastighetsägare användningsförbud, får hyresnämnden utsätta nytt vite.

## Övriga bestämmelser

### 19 §

Kommunen och organisation av hyresgäster får besiktiga fastighet i den mån det är nödvändigt för att förbereda eller utföra talan enligt denna lag.

Lämnar fastighetsägaren ej tillträde för besiktning som avses i första stycket, får hyresnämnden förelägga honom att vid vite hålla fastigheten tillgänglig för besiktning. Lag ([1974:821](https://selex.se/eli/sfs/1974/821)).

### 20 §

Fråga om uttagande av vite som förelagts med stöd av denna lag prövas av hyresnämnden på yrkande av den på vars ansökan vitet har förelagts. Vite får ej förvandlas. Lag ([1974:821](https://selex.se/eli/sfs/1974/821)).

### 21 §

Hyresnämndens beslut enligt denna lag får överklagas hos bostadsdomstolen genom besvär inom tre veckor från den dag beslutet meddelades. Besvärshandlingen skall ges in till hyresnämnden. Lag ([1986:1169](https://selex.se/eli/sfs/1986/1169)).

### 22 §

Bifalles fastighetsägarens talan i besvärsmål, kan kommunen åläggas att ersätta honom hans rättegångskostnad. I övrigt svarar vardera parten för sin rättegångskostnad, i den mån ej annat följer av [18 kap. 6 § rättegångsbalken](https://selex.se/eli/sfs/1942/740#kap18.6). Lag ([1974:1086](https://selex.se/eli/sfs/1974/1086)).

23 Bifalles fastighetsägarens talan i besvärsmål i vilket kommunen är motpart, kan kommunen åläggas att ersätta honom hans rättegångskostnad. Om han vinner besvärsmål i vilket organisation av hyresgäster är motpart, kan sådan ersättning tillerkännas honom av statsverket. I övrigt svarar vardera parten för sin rättegångskostnad i den mån ej annat följer av [18 kap. 6 § rättegångsbalken](https://selex.se/eli/sfs/1942/740#kap18.6). Lag ([1974:821](https://selex.se/eli/sfs/1974/821)).

### 24 §

har upphört att gälla enligt lag ([1974:1086](https://selex.se/eli/sfs/1974/1086)).

### 25 §

Om särskilda skäl föreligger, kan länsstyrelsen medge undantag från tillämpningen av lagen i fråga om fastighet, vilken ägs av förening eller aktiebolag som avses i punkt 7 övergångsbestämmelserna till bostadsrättslagen ([1991:614](https://selex.se/eli/sfs/1991/614)). Lag ([1991:621](https://selex.se/eli/sfs/1991/621)).