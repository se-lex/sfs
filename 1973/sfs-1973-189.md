---
beteckning: 1973:189
rubrik: Lag med särskilda hyresbestämmelser för vissa orter
departement: Bostadsdepartementet
utfardad_datum: 1973-04-27
publicerad_datum: 2008-10-08
forarbeten: "Prop. 1973:23, LU 1973:13, rskr 1973:153"
pdf_url: https://svenskforfattningssamling.se/sites/default/files/sfs/1973-04/SFS1973-189.pdf
andringsforfattningar:
  - beteckning: "1986:1166"
    rubrik: "Lag (1986:1166) om ändring i lagen (1973:189) med särskilda hyresbestämmelser för vissa orter"
    ikraft_datum: 1987-01-01
    anteckningar: ändr. 5 §
  - beteckning: "1987:155"
    rubrik: "Lag (1987:155) om ändring i lagen (1973:189) med särskilda hyresbestämmelser för vissa orter"
    ikraft_datum: 1987-07-01
    anteckningar: ändr. 3 §
  - beteckning: "1989:1052"
    rubrik: "Lag (1989:1052) om upphävande av lagen (1973:189) med särskilda hyresbestämmelser för vissa orter"
    ikraft_datum: 1990-01-01
    anteckningar: upph.
  - beteckning: "1981:1259"
    rubrik: "Lag (1981:1259) om ändring i lagen (1973:189) med särskilda hyresbestämmelser för vissa orter"
    anteckningar: ändr. 3 §
  - beteckning: "1980:99"
    rubrik: "Lag (1980:99) om ändring i lagen (1973:189) med särskilda hyresbestämmelser för vissa orter"
    anteckningar: ändr. 3 §
  - beteckning: "1978:308"
    rubrik: "Lag (1978:308) om ändring i lagen (1973:189) med särskilda hyresbestämmelser för vissa orter"
    anteckningar: "upph. 2 §; ändr. 4, 6 §§"
  - beteckning: "1977:1178"
    rubrik: "Lag (1977:1178) om ändring i lagen (1973:189) med särskilda hyresbestämmelser för vissa orter"
    anteckningar: ändr. 3 §
  - beteckning: "1974:1089"
    anteckningar: ändr. 5 §
  - beteckning: "1974:823"
    anteckningar: "ändr. 1, 4, 6 §§"
---

# Lag (1973:189) med särskilda hyresbestämmelser för vissa orter

### 1 §

Denna lag gäller i ort som regeringen bestämmer. Regeringen kan även bestämma att lagen i ort där den gäller skall äga tillämpning endast i fråga om visst eller vissa slag av lägenheter.

Förordnande enligt första stycket får också avse viss bestämmelse i lagen.

Med bostadslägenhet avses i denna lag lägenhet som är avsedd att helt eller till icke oväsentlig del nyttjas till bostad. Lag ([1974:823](https://selex.se/eli/sfs/1974/823)).

### 3 §

Bostadslägenhet eller lägenhet, som är avsedd att helt eller till ej oväsentlig del nyttjas för hotell- eller pensionatrörelse, får ej utan hyresnämndens tillstånd uthyras eller tagas i bruk av ägaren för väsentligen annat ändamål än det avsedda.

Första stycket gäller ej lägenhet som tas i anspråk

1. för ändamål som anges i 17 kap. [20 §](#kap17.20) tredje stycket plan- och bygglagen ([1987:10](https://selex.se/eli/sfs/1987/10)) eller

2. för utbyggnad av förskole- och fritidshemsverksamheten enligt socialtjänstlagen ([1980:620](https://selex.se/eli/sfs/1980/620)). Lag ([1987:155](https://selex.se/eli/sfs/1987/155)).

### 4 §

Ärende om tillstånd enligt [3 §](#3) prövas av hyresnämnd som avses i [12 kap. 68 § jordabalken](https://selex.se/eli/sfs/1970/994#kap12.68).

I fråga om förfarandet inför hyresnämnd äger [4 §](#4) andra stycket, 14, 17-21 och 24-[30 §](#30)§ lagen ([1973:188](https://selex.se/eli/sfs/1973/188)) om arrendenämnder och hyresnämnder motsvarande tillämpning. Lag ([1978:308](https://selex.se/eli/sfs/1978/308)).

### 5 §

Hyresnämndens beslut enligt denna lag får överklagas hos bostadsdomstolen genom besvär inom tre veckor från den dag beslutet meddelades. Besvärshandlingen ges in till hyresnämnden. I övrigt tillämpas [23 §](#23) tredje och femte styckena och [23 b §](#23b) första stycket lagen ([1973:188](https://selex.se/eli/sfs/1973/188)) om arrendenämnder och hyresnämnder.

Vardera parten skall svara för sin rättegångskostnad i bostadsdomstolen, i den mån annat ej följer av [18 kap. 6 § rättegångsbalken](https://selex.se/eli/sfs/1942/740#kap18.6). Lag ([1986:1166](https://selex.se/eli/sfs/1986/1166)).

### 6 §

Den som uppsåtligen bryter mot [3 §](#3) dömes till böter eller fängelse i högst ett år. Lag ([1978:308](https://selex.se/eli/sfs/1978/308)).

## Övergångsbestämmelser

[1986:1166](https://selex.se/eli/sfs/1986/1166)

Denna lag träder i kraft den 1 januari 1987. I fråga om beslut som har meddelats före ikraftträdandet gäller dock äldre föreskrifter.