---
beteckning: 1973:964
rubrik: "Kungörelse med övergångsbestämmelser till kungörelsen om ändring i statens allmänna tjänstepensionsreglemente , m.m."
departement: Finansdepartementet
utfardad_datum: 1973-12-07
publicerad_datum: 2008-10-08
forarbeten: Riksdagens lönedelegations skrivelse den 22 november 1973
pdf_url: https://svenskforfattningssamling.se/sites/default/files/sfs/1973-12/SFS1973-964.pdf
andringsforfattningar:
  - beteckning: "1988:1159"
    anteckningar: upph.
  - beteckning: "1974:635"
    anteckningar: ändr. 3 §
  - beteckning: "1974:540"
    anteckningar: ändr. 3 §
---

# Kungörelse (1973:964) med övergångsbestämmelser till kungörelsen (1973:962) om ändring i statens allmänna tjänstepensionsreglemente (1959:287), m.m.

## 1 §

Punkten 1 k i [17 §](#17) SPR och punkten III c i bilagan till SPR tillämpas för tid från och med den 1 juli 1973, även om anställningen upphört före kungörelsens ikraftträdande.

## 2 §

Beträffande anställningshavare som under år 1973 upphört att vara underkastad reglementet skall de nya bestämmelserna om tjänstelivränta och om samordning av statlig tjänstepensionsrätt med pensionsrätt på grund av icke-statlig tjänstepensionering tillämpas i stället för eljest gällande föreskrifter, under förutsättning att skriftlig anmälan härom göres senast den 31 december 1974 till den anställningsmyndighet (huvudman), hos vilken anställning senast innehafts.

## 3 §

Vid tillämpning av föreskrifterna i [10 §](#10) 2 mom. sista stycket SPR minskas där angiven levnadsålder för anställningshavare som är född senast år 1926, med åtta enheter, och för anställningshavare som är född något av åren 1927-1933, med en enhet för varje år från och med det anställningshavaren är född till år 1934. Kungörelse ([1974:635](https://selex.se/eli/sfs/1974/635)).

## 4 §

Vid tillämpning av de nya bestämmelserna i [12 §](#12) 1 mom. tredje stycket SPR ökas i fråga om anställningshavare som är född före år 1914 procenttalet tio med 2,25 enheter för varje år före 1914.