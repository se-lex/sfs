---
beteckning: 1973:278
rubrik: "Lag om avdrag vid inkomsttaxeringen för bidrag till Stiftelsen Bostadskooperationens garantifond, m.m."
departement: Finansdepartementet
utfardad_datum: 1973-05-18
publicerad_datum: 2008-10-08
forarbeten: "Prop. 1973:103, SkU 1973:34, rskr 1973:193"
pdf_url: https://svenskforfattningssamling.se/sites/default/files/sfs/1973-05/SFS1973-278.pdf
andringsforfattningar:
  - beteckning: "1984:1068"
    rubrik: "Lag (1984:1068) om ändring i lagen (1973:278) om avdrag vid inkomsttaxeringen för bidrag till Stiftelsen Bostadskooperationens garan- tifond, m.m."
    ikraft_datum: 1985-01-01
    anteckningar: "ändr. 1, 3 §§"
  - beteckning: "1992:1595"
    rubrik: "Lag (1992:1595) om upphävande av lagen (1973:278) om avdrag vid inkomsttaxeringen för bidrag till Stiftelsen Bostadskoopera- tionens garantifond, m.m."
    anteckningar: upph.
---

# Lag (1973:278) om avdrag vid inkomsttaxeringen för bidrag till Stiftelsen Bostadskooperationens garantifond, m.m.

## 1 §

Bidrag, som lämnas till Stiftelsen Bostadskooperationens garantifond, utgör avdragsgill kostnad vid beräkning enligt kommunalskattelagen ([1928:370](https://selex.se/eli/sfs/1928/370)) och lagen ([1947:576](https://selex.se/eli/sfs/1947/576)) om statlig inkomstskatt av nettointäkt av den förvärvskälla som utgör givarens huvudsakliga verksamhet. Vad nu sagts gäller icke bidrag, som lämnas av sådan bostadsförening eller sådant bostadsaktiebolag som avses i [2 §](#2) 7 mom. lagen ([1947:576](https://selex.se/eli/sfs/1947/576)) om statlig inkomstskatt.

Skattskyldig, som vill erhålla avdrag enligt första stycket, skall vid självdeklaration foga intyg från stiftelsen om bidragsbeloppets storlek. Lag ([1984:1068](https://selex.se/eli/sfs/1984/1068)).

## 2 §

Stiftelsen är icke skyldig att erlägga skatt för inkomst och förmögenhet såvitt angår förvaltningen av medel, som avses i [1 §](#1) eller kungörelsen ([1972:760](https://selex.se/eli/sfs/1972/760)) om lån avseende kostnader för outhyrda lägenheter.

## 3 §

Medel, som utbetalas från stiftelsen för att täcka kostnader för outhyrda lägenheter, skall hos mottagaren upptagas som skattepliktig intäkt för det beskattningsår då medlen kommit honom till godo. Bidrag, som lämnas till sådan bostadsförening eller sådant bostadsaktiebolag som avses i [2 §](#2) 7 mom. lagen ([1947:576](https://selex.se/eli/sfs/1947/576)) om statlig inkomstskatt, utgör dock inte skattepliktig intäkt. Lag ([1984:1068](https://selex.se/eli/sfs/1984/1068)).