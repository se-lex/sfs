---
beteckning: 1973:568
rubrik: Förordning om vissa uppgifter från rörelseidkare
departement: Industridepartementet
utfardad_datum: 1973-06-05
publicerad_datum: 2008-10-08
pdf_url: https://svenskforfattningssamling.se/sites/default/files/sfs/1973-06/SFS1973-568.pdf
andringsforfattningar:
  - beteckning: "1991:301"
    rubrik: "Lag (1991:301) om ändring i förordningen (1973:568) om vissa uppgif- ter från rörelseidkare"
    ikraft_datum: 1992-01-01
    anteckningar: ändr. 5 §
  - beteckning: "1991:2026"
    rubrik: "Lag (1991:2026) om upphävande av förordningen (1973:568) om vissa uppgifter från rörelseidkare"
    anteckningar: upph.
  - beteckning: "1980:829"
    rubrik: "Förordning (1980:829) om ändring i kungörelsen (1973:568) om vissa upp- gifter från rörelseidkare"
    anteckningar: "upph. 6 §; ändr. författningsrubr., 4 §"
  - beteckning: "1975:787"
    anteckningar: ändr. 6 §
---

# Förordning (1973:568) om vissa uppgifter från rörelseidkare

## 1 §

Den som inom landet driver rörelse är skyldig att på anmodan av statens industriverk lämna de uppgifter som fordras för verkets utredande verksamhet, nämligen om

1. produktion av varor och tillhandahållande av tjänster,

2. produktionsförmåga,

3. förbrukning av varor och anlitande av tjänster,

4. lön och sysselsättning m.m. beträffande anställda,

5. lager- och förrådshållning,

6. beställningar, köp, försäljningar och leveranser beträffande varor och tjänster,

7. investeringar,

8. priser som behövs för pristals- och volymberäkningar.

Rörelseidkare är dessutom skyldig att lämna sådana uppgifter om sin rörelse som fordras för utredning om näringslivets struktur såsom i fråga om intäkter, kostnader och vinster, omsättning, tillgångar och skulder.

Uppgift skall avse viss period eller viss tidpunkt.

## 2 §

Uppgift skall lämnas till statens industriverk eller till annan myndighet som verket bestämmer efter samråd med myndigheten. Uppgift skall lämnas inom tid som verket föreskriver.

## 3 §

Verket skall tillse att uppgiftsskyldig eller den, som har att medverka vid uppgifternas insamlande eller på annat sätt, icke betungas onödigt.

## 4 §

Närmare föreskrifter och anvisningar för tillämpningen av denna förordning mededlas av verket. Innan verket meddelar föreskrifter eller anvisningar som innebär ej endast obetydliga förändringar i vad som förut tillämpats, bör verket samråda med organisation eller annan som kan anses företräda de uppgiftsskyldiga. Förordning ([1980:829](https://selex.se/eli/sfs/1980/829)).

## 5 §

Den som underlåter att fullgöra sin uppgiftsskyldighet eller uppsåtligen eller av oaktsamhet lämnar oriktig uppgift döms, om gärningen inte är belagd med straff i brottsbalken, till penningböter. Allmänt åtal får väckas endast efter anmälan av verket. Lag ([1991:301](https://selex.se/eli/sfs/1991/301)).

## 6 §

har upphört att gälla genom förordning ([1980:829](https://selex.se/eli/sfs/1980/829)).