---
beteckning: 1973:643
rubrik: Cirkulär till statsmyndigheterna om föreningsverksamhet i myndighets lokaler m.m.
departement: Civildepartementet
utfardad_datum: 1973-05-25
publicerad_datum: 2008-10-08
pdf_url: https://svenskforfattningssamling.se/sites/default/files/sfs/1973-05/SFS1973-643.pdf
andringsforfattningar:
  - beteckning: "1987:1102"
    anteckningar: upph.
---

# Cirkulär (1973:643) till statsmyndigheterna om föreningsverksamhet i myndighets lokaler m.m.

Det är angeläget att myndigheterna på olika sätt stöder den föreningsverksamhet som förekommer vid myndigheterna. Detta kan ske genom att myndighet upplåter lokaler för sammanträden eller andra föreningssammankomster. Förening kan även anvisas plats i myndighetens lokaler, där föreningen får hålla text- eller bildmateriel, som anknyter till dess verksamhet, tillgänglig för myndighetens personal. Medgivande att använda myndighets lokaler som nyss sagts bör lämnas i den mån så kan ske med hänsyn till arbets- och lokalförhållandena inom myndigheten.

I fråga om förening som bedriver politisk verksamhet tillämpas detta cirkulär, om föreningen består av enbart arbetstagare hos myndigheten och har lämnat uppgift till denna om styrelseledamöternas namn. Med text- eller bildmateriel avses därvid även valmateriel såsom flyglad, valkuvert och valsedlar.