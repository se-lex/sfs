---
beteckning: 1973:686
rubrik: Kungörelse om registrering av svenska kommunala vapen
departement: Klimat- och näringslivsdepartementet
utfardad_datum: 1973-07-20
publicerad_datum: 2023-05-22
pdf_url: https://svenskforfattningssamling.se/sites/default/files/sfs/1973-07/SFS1973-686.pdf
andringsforfattningar:
  - beteckning: "2022:1865"
    rubrik: "Förordning (2022:1865) om ändring i kungörelsen (1973:686) om registrering av svenska kommunala vapen"
    ikraft_datum: 2023-03-18
    anteckningar: ändr. 2 §
---

# Kungörelse (1973:686) om registrering av svenska kommunala vapen

### 1 §

Registrering av svenskt kommunalt vapen sker efter skriftlig anmälan av länsstyrelse i fråga om landskaps-, läns- eller häradsvapen och av kommun i fråga om annat kommunalt vapen.

Anmälan göres hos patent- och registreringsverket (registreringsmyndigheten).

### 2 §

Till anmälningshandlingen ska bifogas

1. en beskrivning av vapnet,

2. en färgbild av vapnet där sköldhöjden är 14 centimeter, i tre exemplar,

3. en bestyrkt kopia av beslut om att vapnet är antaget,

4. ett yttrande av statens heraldiska nämnd, om ett sådant yttrande krävs enligt lagen ([1970:498](https://selex.se/eli/sfs/1970/498)) om skydd för vapen och vissa andra officiella beteckningar.

I samband med anmälan ska en avgift på 2 400 kronor betalas. Förordning ([2022:1865](https://selex.se/eli/sfs/2022/1865)).

### 3 §

Registreringsmyndigheten för diarium över inkomna anmälningar.

### 4 §

Det av registreringsmyndigheten förda registret skall innehålla 1. anteckning om dagen för registreringen, 2. beskrivning och bild av vapnet, 3. uppgift om för vilken kommun eller motsvarande samfällighet vapnet registrerats.

### 5 §

När registrering skett efter anmälan, utfärdar registreringsmyndigheten bevis därom.

## Övergångsbestämmelser

[2022:1865](https://selex.se/eli/sfs/2022/1865)

1. Denna förordning träder i kraft den 18 mars 2023.

2. Äldre föreskrifter gäller för anmälningar som har getts in till registreringsmyndigheten före ikraftträdandet.