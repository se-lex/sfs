---
beteckning: 1973:233
rubrik: Förordning om skyldighet för myndighet att underrätta kommerskollegium om vissa föreskrifter m.m.
departement: Utrikesdepartementet
utfardad_datum: 1973-04-13
publicerad_datum: 2008-10-08
pdf_url: https://svenskforfattningssamling.se/sites/default/files/sfs/1973-04/SFS1973-233.pdf
andringsforfattningar:
  - beteckning: "1987:897"
    rubrik: "Förordning (1987:897) om ändring i förordningen (1973:233) om skyldighet för myndighet att underrätta kommerskollegium om vissa föreskrifter m.m."
    ikraft_datum: 1987-11-01
    anteckningar: "nuvarande 1-3 §§ betecknas 2, 3, 5 §§; ändr. de nya 2, 3, 5 §§; nya 1, 4 §§; omtryck"
  - beteckning: "1988:569"
    anteckningar: upph.
  - beteckning: "1979:1209"
    rubrik: "Förordning (1979:1209) om ändring i kungörelsen (1973:233) om skyldighet för myndighet att underrätta kommerskollegium om vissa föreskrifter m.m."
    anteckningar: "ändr. författningsrubr., 1, 2 §§; ny 3 §; omtryck"
---

# Förordning (1973:233) om skyldighet för myndighet att underrätta kommerskollegium om vissa föreskrifter m.m.

## 1 §

En myndighet som inleder arbete med att ändra eller utarbeta nya föreskrifter eller allmänna råd i fråga om teknisk utformning eller beskaffenhet i övrigt, märkning, provning eller godkännande av en vara, som är eller kan bli föremål för internationell handel, skall underrätta motsvarande myndigheter eller andra ansvariga organ i de övriga nordiska länderna, om det inte är uppenbart onödigt. Förordning ([1987:897](https://selex.se/eli/sfs/1987/897)).

## 2 §

En myndighet som avser att meddela föreskrifter eller allmänna råd i fråga om teknisk utformning eller beskaffenhet i övrigt, märkning, provning eller godkännande av en vara, som är föremål för internationell handel, skall underrätta kommerskollegium om ärendet i god tid innan myndigheten fattar beslut i frågan. I brådskande fall får underrättelsen lämnas senast när beslutet fattas. Förordning ([1987:897](https://selex.se/eli/sfs/1987/897)).

## 3 §

Om det finns anledning anta att sådana föreskrifter eller allmänna råd som avses i [2 §](#2) kan ha väsentlig inverkan på handeln mellan Sverige och andra länder, skall myndigheten, om det inte föreligger synnerliga skäl, samråda med kommerskollegium innan myndigheten fattar beslut. Förordning ([1987:897](https://selex.se/eli/sfs/1987/897)).

## 4 §

Kommerskollegium skall

1. notificera länder som är medlemmar i det allmänna tull- och handelsavtalet (GATT) eller Europeiska frihandelssammanslutningen (EFTA) om sådana föreskrifter och allmänna råd som avses i [2 §](#2),

2. ta emot ländernas kommentarer över föreskrifterna och allmänna råden och bereda regeringens svar på kommentarerna,

3. ombesörja publicering av notiser och fullgöra uppgifter i fråga om upplysningsverksamhet.

Kollegiet skall härvid tillämpa de notifikationsprocedurer som finns intagna i artikel 2 i överenskommelsen om tekniska handelshinder inom GATT, i dess lydelse enligt Sveriges överenskommelser med främmande makter (SÖ [1980:56](https://selex.se/eli/sfs/1980/56)) och beslutet den 15 mars 1984 av Europeiska frihandelssammanslutningens råd, kungjort i Kommerskollegiets författningssamling (KFS [1987:17](https://selex.se/eli/sfs/1987/17)). Förordning ([1987:897](https://selex.se/eli/sfs/1987/897)).

## 5 §

Kommerskollegium får meddela de föreskrifter som behövs för verkställigheten av denna förordning. Förordning ([1987:897](https://selex.se/eli/sfs/1987/897)).