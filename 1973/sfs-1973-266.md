---
beteckning: 1973:266
rubrik: Kungörelse om skyldighet för allmän domstol att underrätta om fullföljd talan
departement: Justitiedepartementet
utfardad_datum: 1973-05-11
publicerad_datum: 2008-10-08
pdf_url: https://svenskforfattningssamling.se/sites/default/files/sfs/1973-05/SFS1973-266.pdf
andringsforfattningar:
  - beteckning: "1996:271"
    anteckningar: upph.
  - beteckning: "1981:1015"
    rubrik: "Förordning (1981:1015) om ändring i kungörelsen (1973:266) om skyldighet för allmän domstol att underrätta om fullföljd talan"
    anteckningar: ändr.
---

# Kungörelse (1973:266) om skyldighet för allmän domstol att underrätta om fullföljd talan

Har fullföljdsinlaga kommit in till hovrätten i stället för till den underrätt eller kronofogdemyndighet som har meddelat den överklagade domen eller det överklagade beslutet, skall hovrätten omedelbart underrätta underinstansen om detta genom telefon eller telegram. Motsvarande gäller, om fullföljdsinlagan har kommit in till högsta domstolen i stället för till hovrätten.

Överrätten skall genast översända inlagan till den instans som har meddelat den överklagade domen eller det överklagade beslutet.

Överrätten skall i särskild förteckning anteckna åtgärder som anges i första och andra styckena. Förordning ([1981:1015](https://selex.se/eli/sfs/1981/1015)).