---
beteckning: 1966:172
rubrik: Lag om avdrag för avskrivning på skeppskontrakt m.m.
departement: Finansdepartementet
utfardad_datum: 1966-05-27
publicerad_datum: 2008-10-08
forarbeten: "Prop. 1966:88; BeU 1966:37; Rskr 1966:225"
pdf_url: https://svenskforfattningssamling.se/sites/default/files/sfs/1966-05/SFS1966-172.pdf
andringsforfattningar:
  - beteckning: "1989:1023"
    rubrik: "Lag (1989:1023) om upphävande av lagen (1966:172) om avdrag för avskrivning på skeppskontrakt m.m."
    ikraft_datum: 1990-01-01
    anteckningar: upph.
  - beteckning: "1990:672"
    rubrik: "Lag (1990:672) om ändring i lagen (1989:1023) om upphävande av lagen (1966:172) om avdrag för avskrivning på skeppskontrakt m.m."
    ikraft_datum: 1990-07-01
    anteckningar: "ändr. 2 p övergångsbest. till 1989:1023"
  - beteckning: "1979:1148"
    rubrik: "Lag (1979:1148) om ändring i lagen (1966:172) om avdrag vid inkomsttaxeringen för avskrivning på köpekontrakt som avser fartyg m.m."
    anteckningar: "upph. 3 §; ändr. författningsrubr., 1, 2 §§"
  - beteckning: "1973:28"
    anteckningar: nuvarande 2 § betecknas 3 §; ändr. 1 §; ny 2 §
  - beteckning: "1969:631"
    anteckningar: "ändr. författningsrubr., 1 §"
---

# Lag (1966:172) om avdrag för avskrivning på skeppskontrakt m.m.

### 1 §

Den som driver rederirörelse eller yrkesmässigt fiske och som har slutit skriftligt avtal om leverans av skepp avsett för stadigvarande bruk i rörelsen, har, utan hinder av punkt 2 av anvisningarna till [41 §](#41) kommunalskattelagen ([1928:370](https://selex.se/eli/sfs/1928/370)), vid beräkning av rörelsens nettointäkt rätt till avdrag för avskrivning på det ej fullgjorda köpekontraktet med sammanlagt högst 30 procent av det avtalade priset. Vad som avses med skepp framgår av sjölagen ([1891:35](https://selex.se/eli/sfs/1891/35) s. 1).

Avdrag enligt första stycket medges även den som driver luftfartsrörelse och som har slutit skriftligt avtal om leverans av luftfartyg avsett för stadigvarande bruk i rörelsen.

Skattskyldig som har medgetts avdrag för avsättning till investerings fond enligt förordningen ([1954:40](https://selex.se/eli/sfs/1954/40)) om särskild investeringsfond för avyttrat fartyg m.m., har rätt till avdrag enligt första eller andra stycket med högst det belopp varmed 30 procent av det avtalade priset överstiger beloppet av fondavsättningen vid beskattningsårets utgång.

Vid beräkning av värdeminskningsavdrag enligt kommunalskattelagen skall avdrag enligt första eller andra stycket anses ha medgetts enligt punkt 2 av anvisningarna till [41 §](#41) nämnda lag. Lag ([1979:1148](https://selex.se/eli/sfs/1979/1148)).

### 2 §

Har skattskyldig fått avdrag enligt [1 §](#1) och överlåts kontraktet, skeppet eller luftfartyget eller andel av sådan tillgång utan vederlag skall som intäkt av rörelse tas upp ett belopp motsvarande det lägsta av egendomens marknadsvärde vid överlåtelsetillfället och det i köpekontraktet avtalade priset. Vad nu sagts gäller också om överlåtelsen har skett till ett pris som är lägre än marknadsvärdet och dessutom väsentligt understiger det i köpekontraktet avtalade priset.

Avdrag enligt [1 §](#1) medges inte om den skattskyldige har flyttat utomlands. Avdrag medges inte heller om fast driftställe för förvärvskälla, i vilken ingår egendom som avses i första stycket, har flyttats utomlands. Har avdrag medgetts för tidigare beskattningsår skall ett belopp motsvarande avdraget tas upp som intäkt av rörelse för det beskattningsår då flyttningen ägde rum.

## Första och andra styckena tillämpas inte i fråga om

1) överlåtelse eller flyttning utomlands som har skett senare än fem år efter leveransen av skeppet eller luftfartyget,

2) svenskt aktiebolag vars aktier noteras på börs eller är föremål för liknande notering eller dotterföretag till sådant bolag,

3) den som har licens enligt förordningen ([1978:517](https://selex.se/eli/sfs/1978/517)) om licens för yrkesfiske eller är medlem i fiskelag som har sådan licens, såvida köpekontraktet avser ett skepp som är avsett att användas eller som används för yrkesmässigt fiske.

Föreligger synnerliga skäl får regeringen eller den myndighet som regeringen bestämmer medge undantag från första eller andra stycket. Bryter skattskyldig mot villkor, som har uppställts vid medgivandet, skall taxering ske enligt första eller andra stycket på samma sätt som vid eftertaxering för det beskattningsår som medgivandet avser. Lag ([1979:1148](https://selex.se/eli/sfs/1979/1148)).

### 3 §

har upphört att gälla genom lag ([1979:1148](https://selex.se/eli/sfs/1979/1148)).