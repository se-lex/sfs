---
beteckning: 1966:431
rubrik: Instruktion för vapenfrinämnden
departement: Försvarsdepartementet
utfardad_datum: 1966-06-03
publicerad_datum: 2008-10-08
pdf_url: https://svenskforfattningssamling.se/sites/default/files/sfs/1966-06/SFS1966-431.pdf
andringsforfattningar:
  - beteckning: "1986:892"
    rubrik: "Förordning (1986:892) om ändring i instruktionen (1966:431) för vapenfrinämnden"
    ikraft_datum: 1987-01-01
    anteckningar: ändr. 9 §
  - beteckning: "1988:1038"
    anteckningar: upph.
  - beteckning: "1980:757"
    rubrik: "Förordning (1980:757) om ändring i instruktionen (1966:431) för vapenfrinämnden"
    anteckningar: upph. 12 §
  - beteckning: "1971:359"
    anteckningar: "ändr. 1, 5, 8, 10, 11 §§"
---

# Instruktion (1966:431) för vapenfrinämnden

## Inledande bestämmelser

### 1 §

Allmänna verksstadgan ([1965:600](https://selex.se/eli/sfs/1965/600)) skall, med undantag av [3 §](#3) 3 samt 15 och [16 §](#16)§ samt i övrigt på det sätt som följer av denna instruktion, tillämpas på vapenfrinämnden.

Med chefen förstås vid tillämpningen av [5 §](#5) verksstadgan nämndens ordförande och i övrigt chefen för nämndens kansli. Kungörelse ([1971:359](https://selex.se/eli/sfs/1971/359)).

## Uppgifter

### 2 §

Nämnden handlägger ärenden som avses i 10 och [13 §](#13)§ lagen den 3 juni 1966 (nr 413) om vapenfri tjänst.

### 3 §

Nämnden skall varje år före den 1 april avge berättelse till chefen för försvarsdepartementet om sin verksamhet under det senaste året.

## Organisation

### 4 §

Om nämndens sammansättning gälla bestämmelserna i [10 §](#10) lagen om vapenfri tjänst.

### 5 §

Hos nämnden finnes ett kansli, som förestås av en chef.

Hos nämnden är i övrigt anställd personal i mån av behov och tillgång på medel.

I mån av behov och tillgång på medel äger nämnden anlita experter och sakkunniga. Kungörelse ([1971:359](https://selex.se/eli/sfs/1971/359)).

## Ärendenas handläggning

### 6 §

Bestämmelserna i [11 §](#11) lagen om vapenfri tjänst äga tillämpning även när nämnden avgör annat ärende än sådant som avses i [2 §](#2) ovan.

I arbetsordning eller genom särskilt beslut får överlämnas åt ordföranden eller tjänsteman hos nämnden att avgöra annat ärende än sådant som avses i [2 §](#2) ovan, om ärendet icke är av sådan beskaffenhet att det bör avgöras enligt bestämmelserna i [11 §](#11) lagen om vapenfri tjänst.

### 7 §

Sammanträde med nämnden hålles i Stockholm, om särskilda skäl icke föranleda att det hålles på annan ort.

### 8 §

Ärende avgöres efter muntlig förhandling eller efter föredragning som ankommer på chefen för kansliet eller särskilt förordnad föredragande. I arbetsordning eller genom särskilt beslut kan medges att ärende som handlägges enligt [6 §](#6) andra stycket avgöres utan föredragning.

Ordföranden äger själv övertaga beredning och föredragning av ärende.

Chefen för kansliet äger närvara när ärende föredrages av annan. Kungörelse ([1971:359](https://selex.se/eli/sfs/1971/359)).

### 9 §

I [19 §](#19) förvaltningslagen ([1986:223](https://selex.se/eli/sfs/1986/223)) finns bestämmelser om rätt att få en avvikande mening antecknad. Förordning ([1986:892](https://selex.se/eli/sfs/1986/892)).

### 10 §

Ordföranden eller chefen för kansliet äger infordra förklaring, upplysning eller yttrande i ärende hos nämnden. Kungörelse ([1971:359](https://selex.se/eli/sfs/1971/359)).

## Tjänstetillsättning

### 11 §

Tjänsten som chef för kansliet tillsättes av Kungl. Maj:t efter anmälan av ordföranden.

Övriga tjänster tillsättas och annan personal antages av nämnden. Kungörelse ([1971:359](https://selex.se/eli/sfs/1971/359)).

## Övriga bestämmelser