---
beteckning: 1966:568
rubrik: Kungörelse om överlämnande av kommunala arkiv vid ändring i kommunal indelning
departement: Civildepartementet
utfardad_datum: 1966-11-18
publicerad_datum: 2008-10-08
pdf_url: https://svenskforfattningssamling.se/sites/default/files/sfs/1966-11/SFS1966-568.pdf
andringsforfattningar:
  - beteckning: "1979:775"
    rubrik: "Förordning (1979:775) om ändring i kungörelsen (1966:568) om överlämnande av kommunala arkiv vid ändring i kommunal indelning"
    anteckningar: ändr. 1 §
  - beteckning: "1991:1038"
    rubrik: "Förordning (1991:1038) om upphävande av kungörelsen (1966:568) om överlämnande av kommunala arkiv vid ändring i kommunal indelning"
    anteckningar: upph.
---

# Kungörelse (1966:568) om överlämnande av kommunala arkiv vid ändring i kommunal indelning

### 1 §

Arkiv i en kommun, som läggs samman med en annan kommun enligt lagen ([1979:411](https://selex.se/eli/sfs/1979/411)) om ändring i rikets indelning i kommuner, landstingskommuner och församlingar, överlämnas till den kommun som bildas genom sammanläggningen. Arkiv i en kommun, som upplöses genom delning enligt samma lag, överlämnas till den eller de kommuner som regeringen bestämmer särskilt. Även i annat fall bestämmer regeringen, om det behövs, att arkiv i en kommun som berörs av en indelningsändring till viss del skall överlämnas till en annan kommun. Förordning ([1979:775](https://selex.se/eli/sfs/1979/775)).

### 2 §

Arkivhandlingar överlämnas med leveransreversal som anger arkivets serierubriker och årtal samt antalet band, buntar, pärmar, kortlådor, mappar och lösa handlingar i varje serie.

Leveransreversal lämnas i tre exemplar, av vilka ett behålles av den mottagande kommunen, ett med påtecknat bevis om mottagandet återställes till den som överlämnat arkivhandlingarna och ett sändes till landsarkivet.

### 3 §

Om skyldighet för landsarkiv att lämna kommunala myndigheter råd i arkivfrågor meddelas föreskrifter i instruktionen den 3 december 1965 (nr 743) för landsarkiven.

## Övergångsbestämmelser

[1966:568](https://selex.se/eli/sfs/1966/568)

Denna kungörelse träder i kraft dagen efter den, då kungörelsen enligt därå meddelad uppgift utkommit från trycket i Svensk författningssamling.

Innan arkivhandling enligt kungörelsen överlämnas från kommun som bildats till följd av lagen den 21 juni 1946 (nr 315) rörande ny indelning av riket i borgerliga kommuner, skall tillses att bestämmelserna i kungörelsen den 29 december 1949 (nr 719) angående överlämnande av kommunala arkivalier till nybildade borgerliga kommuner iakttagits.