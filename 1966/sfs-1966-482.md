---
beteckning: 1966:482
rubrik: Kungörelse med särskilda bestämmelser om trafik i samband med statsbesök
departement: Kommunikationsdepartementet
utfardad_datum: 1966-06-29
publicerad_datum: 2008-10-08
pdf_url: https://svenskforfattningssamling.se/sites/default/files/sfs/1966-06/SFS1966-482.pdf
andringsforfattningar:
  - beteckning: "1991:102"
    anteckningar: upph.
---

# Kungörelse (1966:482) med särskilda bestämmelser om trafik i samband med statsbesök

När det är påkallat i samband med besök av statschef eller medlem av främmande makts regering eller annan utländsk person i liknande ställning, får förare av polisfordon och av fordon som föres under ledning av polisfordon underlåta att följa bestämmelserna i [40 §](#40) 1 mom. första stycket, [50 §](#50) 2 mom. första stycket och [56 §](#56) 1 och 2 mom. vägtrafikförordningen den 28 september 1951 (nr 648) samt bestämmelser meddelade med stöd av 56 eller [61 §](#61) förordningen, om sådan ljussignal som anges i [41 §](#41) 2 mom. vägtrafikförordningen ges från polisfordonet. Ges från polisfordonet även sådan ljudsignal som anges i samma moment, får föraren dessutom underlåta att följa bestämmelserna i [41 §](#41) 1 mom., [48 §](#48) 1--3 mom. och [48 a §](#48a) förordningen.

De särskilda förutsättningar för rätt att ge ljus- eller ljudsignal som föreskrivas i vägtrafikförordningen gälla ej för polisfordon i de fall som avses i denna kungörelse.

Polismyndigheten skall tillse att de särskilda åtgärder vidtagas som trafiksäkerheten kräver.