---
beteckning: 1966:742
rubrik: Lag om hotell- och pensionatrörelse
departement: Justitiedepartementet
utfardad_datum: 1966-12-16
publicerad_datum: 2025-02-21
forarbeten: "Prop. 1966:124; 3LU 1966:53; Rskr 1963:313"
pdf_url: https://svenskforfattningssamling.se/sites/default/files/sfs/1966-12/SFS1966-742.pdf
andringsforfattningar:
  - beteckning: "1983:303"
    rubrik: "Lag (1983:303) om ändring i lagen (1966:742) om hotell- och pensionatrörelse"
    ikraft_datum: 1983-07-01
    anteckningar: "ändr. 5, 8 §§"
  - beteckning: "1987:153"
    rubrik: "Lag (1987:153) om ändring i lagen (1966:742) om hotell- och pensionatrörelse"
    ikraft_datum: 1987-07-01
    anteckningar: ändr. 5 §
  - beteckning: "1987:693"
    rubrik: "Lag (1987:693) om ändring i lagen (1966:742) om hotell- och pensionatrörelse"
    ikraft_datum: 1988-01-01
    anteckningar: ändr. 6 §
  - beteckning: "1988:1310"
    rubrik: "Lag (1988:1310) om ändring i lagen (1966:742) om hotell- och pensionatrörelse"
    ikraft_datum: 1989-01-01
    anteckningar: "ändr. 2, 3, 5, 6 §§"
  - beteckning: "1991:293"
    rubrik: "Lag (1991:293) om ändring i lagen (1966:742) om hotell- och pensionatrörelse"
    ikraft_datum: 1992-01-01
    anteckningar: ändr. 18 §
  - beteckning: "1991:1651"
    rubrik: "Lag (1991:1651) om ändring i lagen (1966:742) om hotell- och pensionatrörelse"
    ikraft_datum: 1992-01-01
    anteckningar: ändr. 5 §
  - beteckning: "1995:1688"
    rubrik: "Lag (1995:1688) om ändring i lagen (1966:742) om hotell- och pensionatrörelse"
    ikraft_datum: 1996-05-01
    anteckningar: ändr. 22 §
  - beteckning: "2014:607"
    rubrik: "Lag (2014:607) om ändring i lagen (1966:742) om hotell- och pensionatrörelse"
    ikraft_datum: 2015-01-01
    anteckningar: "ändr. 2, 3, 6, 8, 9, 19, 20, 21, 22 §§"
  - beteckning: "2016:741"
    rubrik: "Lag (2016:741) om ändring i lagen (1966:742) om hotell- och pensionatrörelse"
    ikraft_datum: 2017-07-01
    anteckningar: upph. 11 §; ändr. 18 §
  - beteckning: "2016:1014"
    rubrik: "Lag (2016:1014) om ändring i lagen (1966:742) om hotell- och pensionatrörelse"
    ikraft_datum: 2017-07-01
    anteckningar: ändr. 5 §
  - beteckning: "2018:1655"
    rubrik: "Lag (2018:1655) om ändring i lagen (1966:742) om hotell- och pensionatrörelse"
    ikraft_datum: 2019-01-01
    anteckningar: ändr. 5 §
  - beteckning: "2021:539"
    rubrik: "Lag (2021:539) om ändring i lagen (1966:742) om hotell- och pensionatrörelse"
    ikraft_datum: 2021-07-01
    anteckningar: ändr. 6 §
  - beteckning: "1975:599"
    anteckningar: "ändr. författningsrubr., 1, 3, 9, 13, 15, 19, 21, 22 §§"
  - beteckning: "1977:463"
    rubrik: "Lag (1977:463) om ändring i lagen (1966:742) om hotell- och pensionatrörelse"
    anteckningar: ändr. 1 §
  - beteckning: "1980:345"
    rubrik: "Lag (1980:345) om ändring i lagen (1966:742) om hotell- och pensionatrörelse"
    anteckningar: "upph. 13-15, 17 §§; utgår rubr. närmast före 13 §; ändr. 18 §"
  - beteckning: "1971:679"
    anteckningar: ändr. 22 §
---

# Lag (1966:742) om hotell- och pensionatrörelse

### 2 §

Hotell- eller pensionatrörelse, som är avsedd att samtidigt ta emot minst nio gäster eller som omfattar minst fem gästrum, får drivas endast av den som har tillstånd av Polismyndigheten. Tillstånd meddelas för hotell- eller pensionatrörelse i viss byggnad eller lägenhet.

Tillstånd ska meddelas, om det inte finns anledning att anta att den som söker tillståndet ska driva rörelsen så att fara för allmän ordning och säkerhet uppkommer. Tillstånd får inte meddelas den som är underårig eller i konkurstillstånd eller som har förvaltare enligt [11 kap. 7 § föräldrabalken](https://selex.se/eli/sfs/1949/381#kap11.7). Lag ([2014:607](https://selex.se/eli/sfs/2014/607)).

### 3 §

Drivs hotell- eller pensionatrörelse som kräver tillstånd enligt [2 §](#2) av bolag, förening eller annan samfällighet, ska det finnas en föreståndare för rörelsen. Föreståndare får utses även av en tillståndshavare som är enskild person. Polismyndigheten får ålägga en sådan tillståndshavare att utse föreståndare, om det finns särskilda skäl.

En föreståndare ska vara godkänd av Polismyndigheten. Utsedd föreståndare ska godkännas om han eller hon inte är underårig eller har förvaltare enligt [11 kap. 7 § föräldrabalken](https://selex.se/eli/sfs/1949/381#kap11.7) och det inte finns anledning att anta att han eller hon ska bedriva rörelsen så att fara för allmän ordning och säkerhet uppkommer.

Godkänd föreståndare ansvarar i tillståndshavarens ställe för att rörelsen bedrivs enligt föreskrifterna i denna lag. Lag ([2014:607](https://selex.se/eli/sfs/2014/607)).

### 4 §

För tillståndshavare, som själv förestår rörelsen, och för föreståndare skall finnas ersättare. I fråga om ersättare äga bestämmelserna i [3 §](#3) andra och tredje styckena motsvarande tillämpning.

### 5 §

En ansökan om tillstånd att driva hotell- eller pensionatrörelse ska vara skriftlig och

a) innehålla en uppgift om sökandens fullständiga namn, företagsnamn och postadress samt, om sökanden tidigare haft ett annat efternamn, detta,

b) för sökande, som är enskild person, innehålla en uppgift om födelsetid och yrke eller titel samt ett bevis att han eller hon inte är underårig eller i konkurstillstånd eller har en förvaltare enligt [11 kap. 7 § föräldrabalken](https://selex.se/eli/sfs/1949/381#kap11.7),

c) innehålla en uppgift om fullständigt namn, födelsetid och yrke eller titel för den som utsetts till föreståndare eller ersättare samt ett bevis att han eller hon inte är underårig eller har en förvaltare enligt [11 kap. 7 § föräldrabalken](https://selex.se/eli/sfs/1949/381#kap11.7),

d) innehålla en uppgift om var den byggnad eller lägenhet där rörelsen ska drivas ligger, det största antal gäster som ska kunna tas emot samtidigt och det största antal gästrum som rörelsen ska omfatta.

Om ett bygglov har meddelats för hotellet eller pensionatet, ska till ansökan bifogas handlingar som visar att så har skett.

Om tillstånd beviljas, ska ett skriftligt bevis utfärdas. Om ett bygglov inte har meddelats och det inte är uppenbart att ett bygglov inte behövs, ska beviset innehålla en upplysning om att ett bygglov kan krävas. Om det inte finns någon godkänd ersättare eller, i de fall när det ska finnas en föreståndare enligt [3 §](#3), en godkänd föreståndare, ska det i beviset anges att tillståndet inte får utnyttjas förrän en ersättare eller en föreståndare har utsetts och godkänts. En kopia av beviset ska skickas till den eller de kommunala nämnder som fullgör uppgifter inom räddningstjänsten, inom plan- och byggnadsväsendet och inom miljö- och hälsoskyddsområdet.

Det ska utfärdas ett skriftligt bevis om godkännande av en föreståndare eller en ersättare. Lag ([2018:1655](https://selex.se/eli/sfs/2018/1655)).

### 6 §

Om en tillståndshavare avlider, försätts i konkurs eller får en förvaltare enligt [11 kap. 7 § föräldrabalken](https://selex.se/eli/sfs/1949/381#kap11.7) med uppdrag som omfattar rörelsen, får rörelsen fortsättas under högst ett år. Om rörelsen fortsätter, ska det finnas en föreståndare enligt [3 §](#3) för denna.

Om det inte redan finns en godkänd föreståndare, ska inom två månader från dödsfallet, konkursbeslutet eller beslutet om förvaltare en ansökan göras om godkännande av föreståndare. Godkänns inte föreståndaren, ska Polismyndigheten lämna den som driver rörelsen tillfälle att inom viss tid ansöka om godkännande av en annan föreståndare. Godkänns inte heller den andra föreståndaren, anses tillståndet ha upphört att gälla tre veckor efter det att beslutet i ärendet fick laga kraft.

Om inte den ansökan som avses i andra stycket görs inom föreskriven tid, anses tillståndet för rörelsen ha upphört att gälla den dag då tiden gick ut. Lag ([2021:539](https://selex.se/eli/sfs/2021/539)).

### 7 §

Avgår eller avlider föreståndare som skall finnas enligt [3 §](#3) eller ersättare eller återkallas godkännande av föreståndare eller ersättare, skall ansökan om godkännande av ny föreståndare eller ersättare göras inom två månader. Göres ej ansökan inom denna tid eller godkännes icke föreståndaren eller ersättaren, äga bestämmelserna i [6 §](#6) andra och tredje styckena motsvarande tillämpning.

### 8 §

Upphör rörelsen, ska tillståndshavaren skriftligen anmäla det till Polismyndigheten. Detsamma gäller om tillståndshavaren inte vill utnyttja tillståndet eller om det uppkommer hinder mot att börja rörelsen. Polismyndigheten ska återkalla tillståndet och underrätta byggnadsnämnden och de kommunala nämnder som ansvarar för räddningstjänst och miljö- och hälsoskydd om detta. Lag ([2014:607](https://selex.se/eli/sfs/2014/607)).

## Register

### 9 §

Polismyndigheten ska föra register över de hotell- och pensionatrörelser för vilka tillstånd meddelats. I registret ska de beslut som Polismyndigheten meddelar i fråga om rörelsen antecknas. Lag ([2014:607](https://selex.se/eli/sfs/2014/607)).

## Ordning och säkerhet

### 10 §

Hotell- eller pensionatrörelse skall drivas så att den icke för anleder fara för allmän ordning och säkerhet.

### 12 §

Utrymningsvägar i hotell eller pensionat, där rörelse drives med tillstånd enligt [2 §](#2), skola anges genom tydliga markeringar. Sådan markering skall vara lätt synlig från dörren till varje gästrum.

### 16 §

Till böter dömes den som

a) utan tillstånd driver hotell- eller pensionatrörelse som avses i [2 §](#2);

b) driver hotell- eller pensionatrörelse utan godkänd föreståndare, när sådan skall finnas, eller utan godkänd ersättare.

### 18 §

Till penningböter döms den som inte fullgör anmälningsskyldighet enligt [8 §](#8). Lag ([2016:741](https://selex.se/eli/sfs/2016/741)).

### 19 §

Polismyndigheten ska återkalla tillståndet om tillståndshavaren

1. upprepade gånger funnits skyldig till brott mot denna lag,

2. åsidosatt någon annan bestämmelse som gäller för rörelsen och trots uppmaning inte vidtagit rättelse inom skälig tid, eller

3. av annan anledning inte är lämplig att driva rörelsen.

Polismyndigheten ska återkalla godkännandet av en föreståndare eller ersättare som

1. upprepade gånger funnits skyldig till brott mot denna lag,

2. åsidosatt någon annan bestämmelse som gäller för rörelsen och trots uppmaning inte vidtagit rättelse inom skälig tid, eller

3. av annan anledning inte är lämplig att förestå rörelsen.

Om det finns särskilda skäl, ska Polismyndigheten i stället för att återkalla godkännandet enligt andra stycket återkalla tillståndet för rörelsen. Lag ([2014:607](https://selex.se/eli/sfs/2014/607)).

### 20 §

Om det är nödvändigt för att upprätthålla allmän ordning och säkerhet, får Polismyndigheten vid vite förbjuda hotell- eller pensionatrörelse, för vilken det inte krävs tillstånd. Lag ([2014:607](https://selex.se/eli/sfs/2014/607)).

### 21 §

Polismyndigheten har rätt att få tillträde till hotell och pensionat för att utöva tillsyn över att bestämmelserna i denna lag följs. Lag ([2014:607](https://selex.se/eli/sfs/2014/607)).

### 22 §

Polismyndighetens beslut enligt denna lag får överklagas till allmän förvaltningsdomstol. Prövningstillstånd krävs vid överklagande till kammarrätten. Lag ([2014:607](https://selex.se/eli/sfs/2014/607)).

## Övergångsbestämmelser

[1987:693](https://selex.se/eli/sfs/1987/693)

Denna lag träder i kraft den 1 januari 1988. Äldre bestämmelse gäller fortfarande i fråga om en konkurs, i vilken konkursbeslutet har meddelats före ikraftträdandet.

[1995:1688](https://selex.se/eli/sfs/1995/1688)

Denna lag träder i kraft den 1 maj 1996 men tillämpas inte i de fall där det första beslutet i ärendet fattats dessförinnan.

[2014:607](https://selex.se/eli/sfs/2014/607)

1. Denna lag träder i kraft den 1 januari 2015.

2. Äldre föreskrifter gäller för överklagande av beslut som har meddelats före ikraftträdandet.

[2021:539](https://selex.se/eli/sfs/2021/539)

1. Denna lag träder i kraft den 1 juli 2021.

2. Den äldre lydelsen av [6 §](#6) gäller fortfarande när en tillståndshavare har försatts i konkurs före ikraftträdandet.