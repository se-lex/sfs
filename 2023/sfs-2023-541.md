---
beteckning: 2023:541
rubrik: Förordning om behörig domstol vid ansökan om tillstånd till tvångsmedel i vissa fall enligt lagen om åtgärder för att förhindra vissa särskilt allvarliga brott
departement: Justitiedepartementet
utfardad_datum: 2023-09-14
ikraft_datum: 2023-10-01
publicerad_datum: 2024-09-18
utgar_datum: 2028-10-01
pdf_url: https://svenskforfattningssamling.se/sites/default/files/sfs/2023-09/SFS2023-541.pdf
---

# Förordning om behörig domstol vid ansökan om tillstånd till tvångsmedel i vissa fall enligt lagen om åtgärder för att förhindra vissa särskilt allvarliga brott

### 1 §

Denna förordning är meddelad med stöd av [8 kap. 7 § regeringsformen](https://selex.se/eli/sfs/1974/152#kap8.7).

### 2 §

En ansökan om tillstånd till tvångsmedel enligt 1 a eller [1 c §](#1c) lagen ([2007:979](https://selex.se/eli/sfs/2007/979)) om åtgärder för att förhindra vissa särskilt allvarliga brott prövas, om inte annat anges i [3 §](#3), av den tingsrätt i följande förteckning inom vars domsområde

1. den brottsliga verksamheten kan komma att utövas, eller

2. den person som avses i 1 a eller [1 c §](#1c) den lagen uppehåller sig.

## Tingsrätt	        Domsområde

Attunda tingsrätt	Danderyds, Järfälla, Norrtälje, Sigtuna, Sollentuna, Täby, Upplands Bro, Upplands Väsby, Vallentuna, Vaxholms, Österåkers, Solna, Sundbybergs, Lidingö och Ekerö kommuner, Stockholms stads stadsdelsområden Kungsholmen, Norrmalm, Östermalm, Södermalm, Spånga-Tensta, Hässelby-Vällingby, Rinkeby-Kista och Bromma samt Gotland

Södertörns tingsrätt	Stockholms stads stadsdelsområden Enskede-Årsta-Vantör, Skarpnäck, Farsta, Hägersten-Älvsjö och Skärholmen samt Nacka, Tyresö, Värmdö, Haninge, Nynäshamns, Huddinge, Botkyrka, Södertälje, Nykvarns och Salems kommuner

Malmö tingsrätt	        Kalmar, Kronobergs, Blekinge, Skåne, Södermanlands, Östergötlands och Jönköpings län

## Göteborgs tingsrätt	Västra Götalands, Hallands, Dalarnas, Värmlands och Örebro län

Umeå tingsrätt	        Norrbottens, Västerbottens, Västernorrlands, Jämtlands, Gävleborgs, Uppsala och Västmanlands län Förordning ([2024:568](https://selex.se/eli/sfs/2024/568)).

### 3 §

En ansökan som innehåller säkerhetsskyddsklassificerade uppgifter enligt säkerhetsskyddslagen ([2018:585](https://selex.se/eli/sfs/2018/585)) prövas av Stockholms tingsrätt.