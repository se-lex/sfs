---
beteckning: 2023:43
rubrik: Biobanksförordning
departement: Socialdepartementet
utfardad_datum: 2023-02-02
ikraft_datum: 2023-07-01
publicerad_datum: 2023-07-24
pdf_url: https://svenskforfattningssamling.se/sites/default/files/sfs/2023-02/SFS2023-43.pdf
---

# Biobanksförordning

## Inledande bestämmelser

### 1 §

Denna förordning innehåller bestämmelser som kompletterar biobankslagen ([2023:38](https://selex.se/eli/sfs/2023/38)).

### 2 §

Denna förordning är meddelad med stöd av

- 7 kap. [1 §](#kap7.1) biobankslagen ([2023:38](https://selex.se/eli/sfs/2023/38)) i fråga om [7 §](#7),

- 7 kap. [8 §](#kap7.8) biobankslagen i fråga om [8 §](#8),

- 8 kap. [10 §](#kap8.10) biobankslagen i fråga om 6, 8 och [10 §](#10)§,

- [8 kap. 7 § regeringsformen](https://selex.se/eli/sfs/1974/152#kap8.7) i fråga om övriga bestämmelser.

## Anmälan om att inrätta en biobank

### 3 §

En anmälan om beslut att inrätta en biobank ska utöver vad som anges i 2 kap. [8 §](#kap2.8) biobankslagen ([2023:38](https://selex.se/eli/sfs/2023/38)) innehålla uppgifter om

1. företagsnamn och organisationsnummer för huvudmannen för biobanken, och

2. adress och telefonnummer till den som är ansvarig för biobanken.

## Register över biobanker

### 4 §

Inspektionen för vård och omsorgs register över biobanker ska utöver vad som anges i 3 kap. [1 §](#kap3.1) biobankslagen ([2023:38](https://selex.se/eli/sfs/2023/38)) innehålla uppgifter om beslut om att en biobank får läggas ned eller överlåtas.

## Uppgiftsskyldighet

### 5 §

Inspektionen för vård och omsorg ska på begäran av Socialstyrelsen lämna ut uppgifter ur det register som förs enligt 3 kap. [1 §](#kap3.1) biobankslagen ([2023:38](https://selex.se/eli/sfs/2023/38)) om uppgifterna behövs hos Socialstyrelsen för kunskapsutveckling, statistikframställning, uppföljning, utvärdering eller epidemiologiska studier.

## Direktåtkomst

### 6 §

Socialstyrelsen har rätt att vid direktåtkomst ta del av uppgifterna i det register som förs enligt 3 kap. [1 §](#kap3.1) biobankslagen ([2023:38](https://selex.se/eli/sfs/2023/38)) om uppgifterna behövs hos Socialstyrelsen för kunskapsutveckling, statistikframställning, uppföljning, utvärdering eller epidemiologiska studier.

## Biobank med prover från barn

### 7 §

Med vårdgivare enligt 7 kap. [1 §](#kap7.1) biobankslagen ([2023:38](https://selex.se/eli/sfs/2023/38)) avses Region Stockholm.

## Bemyndiganden

### 8 §

Socialstyrelsen får meddela föreskrifter om

1. tider för bevarande av prover i biobanker,

2. förvaring och kodning av prover i biobanker,

3. den information som ska ges enligt biobankslagen ([2023:38](https://selex.se/eli/sfs/2023/38)),

4. det samtycke som ska lämnas av provgivaren,

5. spårbarhet av prover i biobanker,

6. gallring av prover i biobanker, och

7. vilka medfödda sjukdomar som proverna i PKU-biobanken får användas för i enlighet med 7 kap. [2 §](#kap7.2) första stycket 1 biobankslagen.

Föreskrifter enligt första stycket 7 får beslutas först efter det att medicinska och etiska bedömningar har beaktats.

### 9 §

Socialstyrelsen får meddela ytterligare föreskrifter om verkställigheten av biobankslagen ([2023:38](https://selex.se/eli/sfs/2023/38)) och av denna förordning.

### 10 §

Inspektionen för vård och omsorg får meddela föreskrifter om

1. förfarandet vid anmälningar om inrättande av biobanker,

2. nedläggning av biobanker, och

3. överlåtelse av provsamlingar.