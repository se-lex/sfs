---
beteckning: 1977:965
rubrik: Försäkringsinspektionens Kungörelse om ändring av vissa skadelivräntor
departement: Försäkringsinspektionen
utfardad_datum: 1977-12-20
publicerad_datum: 2022-02-08
pdf_url: https://svenskforfattningssamling.se/sites/default/files/sfs/1977-12/SFS1977-965.pdf
---

# Försäkringsinspektionens Kungörelse (1977:965) om ändring av vissa skadelivräntor

Försäkringsinspektionen får med stöd av kungörelserna [1967:667](https://selex.se/eli/sfs/1967/667) och 668, [1971:14](https://selex.se/eli/sfs/1971/14) samt [1973:219](https://selex.se/eli/sfs/1973/219) och 220 om ändring av vissa kategorier av skadelivräntor meddela att berörda livräntor fr.o.m. den 1 januari 1978 skall ökas enligt följande:

1. Livräntor föranledda av händelser, inträffade före utgången av år 1973.

1.1 Trafiklivränta ökas med ytterligare indextillägg, utgörande 10%.

1.2 Skadelivränta som utgår av statsmedel ökas med ytterligare indextillägg, utgörande 10%.

1.3 Annan ansvarslivränta än trafiklivränta och statlig skadelivränta ökas med ytterligare indextillägg, utgörande 5%.

Under 1.1-1.3 angivna indextillägg skall utgå till livräntor som fastställts före den 1 januari 1978.

2. Livräntor föranledda av händelser, inträffade efter utgången av år 1973.

2.1 Skadeståndslivränta ökas med 5%. Ändringen avser alla livräntor enligt lagen ([1973:213](https://selex.se/eli/sfs/1973/213)) om ändring av skadeståndslivräntor som fastställts före den 1 januari 1978 samt livräntor enligt lagen som genom dom fastställts senare, om första domstols dom i målet meddelats före nämnda dag.