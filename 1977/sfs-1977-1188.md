---
beteckning: 1977:1188
rubrik: Förordning om ersättning till icke militära ledamöter i inskrivningsnämnd
departement: Försvarsdepartementet
utfardad_datum: 1977-12-22
publicerad_datum: 2008-10-10
pdf_url: https://svenskforfattningssamling.se/sites/default/files/sfs/1977-12/SFS1977-1188.pdf
andringsforfattningar:
  - beteckning: "1995:238"
    anteckningar: upph.
  - beteckning: "1982:950"
    rubrik: "Förordning (1982:950) om ändring i förordningen (1977:1188) om ersättning till icke militära ledamöter i inskrivningsnämnd"
    anteckningar: ändr. 2 §
  - beteckning: "1981:1327"
    rubrik: "Förordning (1981:1327) om ändring i förordningen (1977:1188) om ersättning till icke militära ledamöter i inskrivningsnämnd"
    anteckningar: "ändr. 1, 3 §§"
  - beteckning: "1981:585"
    rubrik: "Förordning (1981:585) om ändring i förordningen (1977:1188) om ersättning till icke militära ledamöter i inskrivningsnämnd"
    anteckningar: ändr. 2 §
---

# Förordning (1977:1188) om ersättning till icke militära ledamöter i inskrivningsnämnd

## 1 §

Icke militär ledamot i inskrivningsnämnd får för sammanträde med nämnden dagarvode, ersättning för styrkt mistad arbetsinkomst eller annan ekonomisk förlust och reseförmåner. Ersättare för icke militär ledamot som tjänstgör i stället för ledamoten eller annars efter kallelse är närvarande vid sammanträde med nämnden har samma förmåner som ledamoten.

Icke militär ledamot i inskrivningsnämnd och ersättare för denne som på kallelse av inskrivningschef följer prövningsverksamheten vid inskrivningsförrättning har de förmåner som anges i första stycket.

Ersättning för styrkt mistad arbetsinkomst eller annan ekonomisk förlust utgår även för dag som har tagits i anspråk för resa till eller från platsen för sammanträde eller inskrivningsförrättning. Förordning ([1981:1327](https://selex.se/eli/sfs/1981/1327)).

## 2 §

Dagarvodet är lika stort som arvodet för sammanträde till nämndemän enligt förordningen ([1982:814](https://selex.se/eli/sfs/1982/814)) om ersättning till nämndemän och vissa andra uppdragstagare inom domstolsväsendet m. m. Förordning ([1982:950](https://selex.se/eli/sfs/1982/950)).

## 3 §

Vid beräkning av reseförmåner som avses i [1 §](#1) tillämpas de bestämmelser om sådana förmåner som enligt kollektivavtal gäller för statstjänstemän i allmänhet. Kostnad för sovplats i enbäddskupé ersätts dock inte.

Vid resa för vilken ersättning skall utgå bör gemensam färd såvitt möjligt anordnas, om det medför kostnadsbesparing. Förordning ([1981:1327](https://selex.se/eli/sfs/1981/1327)).