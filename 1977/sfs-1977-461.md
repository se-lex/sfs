---
beteckning: 1977:461
rubrik: Förordning om statsbidrag till kontakttolkutbildning m.m.
departement: Utbildningsdepartementet
utfardad_datum: 1977-05-26
publicerad_datum: 2008-10-10
forarbeten: "Jfr prop. 1976/77:100 (bil. 12 p. F 16), UbU 1976/77:19, rskr 1976/77:176"
pdf_url: https://svenskforfattningssamling.se/sites/default/files/sfs/1977-05/SFS1977-461.pdf
andringsforfattningar:
  - beteckning: "1984:312"
    rubrik: "Förordning (1984:312) om ändring i förordningen (1977:461) om statsbidrag till kontakttolkutbildning"
    ikraft_datum: 1984-07-01
    anteckningar: ändr. 4 §
  - beteckning: "1985:237"
    rubrik: "Förordning (1985:237) om ändring i förordningen (1977:461) om statsbidrag till kontakttolkutbildning"
    ikraft_datum: 1985-07-01
    anteckningar: ändr. 4 §
  - beteckning: "1986:278"
    rubrik: "Förordning (1986:278) om ändring i förordningen (1977:461) om statsbidrag till kontakttolkutbildning"
    ikraft_datum: 1986-07-01
    anteckningar: "ändr. författningsrubr., 1, 4 §§"
  - beteckning: "1987:737"
    rubrik: "Förordning (1987:737) om ändring i förordningen (1977:461) om statsbidrag till kontakttolkutbildning m.m."
    ikraft_datum: 1987-07-01
    anteckningar: "ändr. 4, 5 §§"
  - beteckning: "1988:584"
    rubrik: "Förordning (1988:584) om ändring i förordningen (1977:461) om statsbidrag till kontakttolkutbildning m.m."
    ikraft_datum: 1988-07-01
    anteckningar: ändr. 4 §
  - beteckning: "1989:617"
    rubrik: "Förordning (1989:617) om ändring i förordningen (1977:461) om statsbidrag till kontakttolkutbildning m.m."
    ikraft_datum: 1989-07-01
    anteckningar: ändr. 4 §
  - beteckning: "1990:231"
    rubrik: "Förordning (1990:231) om ändring i förordningen (1977:461) om statsbidrag till kontakttolkutbildning m.m."
    ikraft_datum: 1990-07-01
    anteckningar: ändr. 4 §
  - beteckning: "1982:294"
    rubrik: "Förordning (1982:294) om ändring i förordningen (1977:461) om statsbidrag till kontakttolkutbildning"
    anteckningar: ändr. 6 §
  - beteckning: "1981:523"
    rubrik: "Förordning (1981:523) om ändring i förordningen (1977:461) om statsbidrag till kontakttolkutbildning"
    anteckningar: "ändr. 3, 4 §§"
  - beteckning: "1991:1065"
    rubrik: "Förordning (1991:1065) om upphävande av sex förordningar om vuxen- utbildning"
    anteckningar: upph.
---

# Förordning (1977:461) om statsbidrag till kontakttolkutbildning m.m.

## 1 §

För kontakttolkutbildning gäller de övergripande mål som fastställs av tolk- och översättarinstitutet vid universitetet i Stockholm.

För kontakttolkutbildningen utgår statsbidrag enligt denna förordning. Förordning ([1986:278](https://selex.se/eli/sfs/1986/278)).

## 2 §

Statsbidrag utgår till utbildning av kontakttolkar inom huvudområdena socialtolkning, sjukvårdstolkning, arbetsmarknadstolkning, arbetsplatstolkning och rättstolkning.

## 3 §

Kontakttolkutbildning kan anordnas enligt förordningen ([1981:518](https://selex.se/eli/sfs/1981/518)) om statsbidrag till studiecirklar m.m. eller enligt föreskrifterna om utbildning vid folkhögskolorna. Förordning ([1981:523](https://selex.se/eli/sfs/1981/523)).

## 4 §

För kontakttolkutbildningen utgår ett särskilt statsbidrag med 65 kronor per studietimme för undervisning i studiecirklar utöver schablonbidrag som utgår för studiecirklar enligt [20 §](#20) förordningen ([1981:518](https://selex.se/eli/sfs/1981/518)) om statsbidrag till studiecirklar m. m. Förordning ([1990:231](https://selex.se/eli/sfs/1990/231)).

## 5 §

För kontakttolkutbildningen utgår ett särskilt statsbidrag för undervisning i folkhögskolekurs. Bidraget lämnas på motsvarande sätt som förhöjt bidrag till musikutbildning enligt [86 §](#86) folkhögskoleförordningen ([1977:551](https://selex.se/eli/sfs/1977/551)). Förordning ([1987:737](https://selex.se/eli/sfs/1987/737)).

## 6 §

Utbildningen av tolkar för arbetsplatstolkning bör bestämmas så att det sammanlagda antalet studietimmar för denna undervisning varje läsår utgör högst 40 procent av det sammanlagda antalet studietimmar för kontakttolkutbildning. Förordning ([1982:294](https://selex.se/eli/sfs/1982/294)).

## 7 §

Kontakttolkutbildningen skall stå under skolöverstyrelsens tillsyn.

Skolöverstyrelsen skall utfärda de föreskrifter som behövs för verkställigheten av denna förordning.