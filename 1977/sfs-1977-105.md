---
beteckning: 1977:105
rubrik: Förordning om översändande av ansökningar om rättshjälp
departement: Utrikesdepartementet
utfardad_datum: 1977-02-24
publicerad_datum: 2008-10-09
pdf_url: https://svenskforfattningssamling.se/sites/default/files/sfs/1977-02/SFS1977-105.pdf
andringsforfattningar:
  - beteckning: "1988:122"
    rubrik: "Förordning (1988:122) om upphävande av för- ordningen (1977:105) om översändande av ansökningar om rättshjälp"
    ikraft_datum: 1988-05-01
    anteckningar: upph.
---

# Förordning (1977:105) om översändande av ansökningar om rättshjälp

Sverige undertecknade den 27 januari 1977 i Strasbourg en överenskommelse om översändande av ansökningar om rättshjälp. Överenskommelsen träder för Sveriges del i kraft den 28 februari 1977. Uppgift om vilka främmande stater som är anslutna till överenskommelsen lämnas i kungörelsen ([1971:4](https://selex.se/eli/sfs/1971/4)) om främmande staters anslutning till vissa av Sverige biträdda konventioner angående inbördes rättshjälp m.m.

Överenskommelsen avser ansökningar om rättshjälp (fri rättegång eller annat sådant bistånd) i ärenden av civil, kommersiell eller administrativ natur. Enligt överenskommelsen får den som vill ansöka om rättshjälp i annan fördragsslutande stat än den, i vilken han har hemvist, lämna in sin ansökningshandling till förmedlande organ i den senare staten. Denna stat översänder sedan ansökningen till mottagande organ i den förra staten.

Varje fördragsslutande stat utser organ för förmedling och mottagande av ansökningar enligt överenskommelsen. Regeringen har utsett utrikesdepartementet till sådant organ.

Den nya överenskommelsen innebär ingen inskränkning i vad som gäller i motsvarande hänseende enligt artikel 23 i den i Haag den 1 mars 1954 dagtecknade konventionen angående vissa till civilprocessen hörande ämnen.