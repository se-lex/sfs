---
beteckning: 1977:585
rubrik: Förordning om elektrisk materiel m.m.
departement: Miljö- och energidepartementet
utfardad_datum: 1977-06-30
publicerad_datum: 2008-10-10
pdf_url: https://svenskforfattningssamling.se/sites/default/files/sfs/1977-06/SFS1977-585.pdf
andringsforfattningar:
  - beteckning: "1983:545"
    rubrik: "Förordning (1983:545) om ändring i förordningen (1977:585) om elektrisk materiel m.m."
    ikraft_datum: 1983-07-01
    anteckningar: "ändr. 1-5 §§, 3, 4 p övergångsbest."
  - beteckning: "1989:420"
    anteckningar: upph.
---

# Förordning (1977:585) om elektrisk materiel m.m.

## 1 §

Statens energiverk får i fråga om anordning som är avsedd att anslutas till elektrisk starkströmsanläggning eller elektrisk materiel som är avsedd att användas i eller vid sådan anläggning meddela de föreskrifter om utförande, beskaffenhet eller egenskaper som är påkallade från säkerhetssynpunkt. Förordning ([1983:545](https://selex.se/eli/sfs/1983/545)).

## 2 §

Statens energiverk får föreskriva att anordning eller materiel som omfattas av föreskrift enligt [1 §](#1) ej får användas, innehavas, saluföras, upplåtas, överlåtas eller förvärvas med mindre den genom provning, kontroll eller besiktning har visat sig uppfylla föreskriften.

Första stycket gäller ej anordning eller materiel för militärt bruk som efter beställning av militär myndighet har tillverkats för krigsmaktens räkning. Förordning ([1983:545](https://selex.se/eli/sfs/1983/545)).

## 3 §

Beträffande i [1 §](#1) avsedd anordning eller materiel som ej omfattas av föreskrift enligt [2 §](#2) får statens energiverk till skydd för liv, hälsa eller egendom föreskriva eller besluta om förbud mot användning, innehav, saluförande, upplåtelse, överlåtelse eller förvärv. Förordning ([1983:545](https://selex.se/eli/sfs/1983/545)).

## 4 §

Utöver vad som sägs i 1 - [3 §](#3)§ får statens energiverk i fråga om anordning eller materiel som avses i [1 §](#1) meddela de föreskrifter som är påkallade från säkerhetssynpunkt. Förordning ([1983:545](https://selex.se/eli/sfs/1983/545)).

## 5 §

Den som uppsåtligen eller av oaktsamhet bryter mot föreskrift eller beslut som energiverket har meddelat med stöd av denna förordning dömes till böter. Förordning ([1983:545](https://selex.se/eli/sfs/1983/545)).