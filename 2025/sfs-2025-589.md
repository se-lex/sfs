---
beteckning: 2025:589
rubrik: Förordning om reduktion av växthusgasutsläpp från bensin och diesel
departement: Klimat- och näringslivsdepartementet
utfardad_datum: 2025-05-28
ikraft_datum: 2025-07-01
publicerad_datum: 2025-06-05
pdf_url: https://svenskforfattningssamling.se/sites/default/files/sfs/2025-05/SFS2025-589.pdf
---

# Förordning om reduktion av växthusgasutsläpp från bensin och diesel

## Förordningens innehåll

### 1 §

Denna förordning innehåller bestämmelser som ansluter till lagen ([2017:1201](https://selex.se/eli/sfs/2017/1201)) om reduktion av växthusgasutsläpp från bensin och diesel.

### 2 §

Förordningen är meddelad med stöd av

- [7 a §](#7a) andra stycket lagen ([2017:1201](https://selex.se/eli/sfs/2017/1201)) om reduktion av växthusgasutsläpp från bensin och diesel i fråga om [21 §](#21),

- [15 §](#15) samma lag i fråga om 8-20, 22 och [23 §](#23)§,

- [16 §](#16) samma lag i fråga om 4, 6, 7, 21, 24 och [25 §](#25)§,

- [8 kap. 11 § regeringsformen](https://selex.se/eli/sfs/1974/152#kap8.11) i fråga om [26 §](#26),

- [8 kap. 7 § regeringsformen](https://selex.se/eli/sfs/1974/152#kap8.7) i fråga om övriga bestämmelser.

## Ord och uttryck

### 3 §

I denna förordning avses med

förnybara bränslen: biodrivmedel och förnybara bränslen av icke-biologiskt ursprung,

förnybara bränslen av icke-biologiskt ursprung: flytande bränslen vars energiinnehåll hämtas från andra förnybara energikällor än biomassa,

operatör av en laddningsstation: den som ansvarar för förvaltning och drift av en eller flera laddningspunkter på en laddningsstation och som tillhandahåller en laddningstjänst till slutanvändare, även när detta utförs på uppdrag av en leverantör av mobilitetstjänster och i leverantörens namn.

I övrigt har ord och uttryck som används i denna förordning samma betydelse som i lagen ([2017:1201](https://selex.se/eli/sfs/2017/1201)) om reduktion av växthusgasutsläpp från bensin och diesel.

### 4 §

I lagen ([2017:1201](https://selex.se/eli/sfs/2017/1201)) om reduktion av växthusgasutsläpp från bensin och diesel ska det med förnybara eller andra fossilfria drivmedel avses biodrivmedel och förnybara bränslen av icke- biologiskt ursprung.

## Tillsynsmyndighet

### 5 §

Statens energimyndighet är tillsynsmyndighet enligt lagen ([2017:1201](https://selex.se/eli/sfs/2017/1201)) om reduktion av växthusgasutsläpp från bensin och diesel.

## Krav på hur reduktionsplikten ska uppfyllas

### 6 §

Förnybara bränslen får endast användas för att uppfylla reduktionsplikten om de omfattas av ett sådant hållbarhetsbesked som lämnas enligt 3 kap. lagen ([2010:598](https://selex.se/eli/sfs/2010/598)) om hållbarhetskriterier för vissa bränslen.

### /807 av den 13 mars 2019 om komplettering av Europaparlamentets och rådets direktiv (EU) 2018/ 7 §

Villkor för certifiering av biodrivmedel finns i kommissionens delegerade förordning (EU) 20192001 vad gäller fastställande av bränsleråvaror med hög risk för indirekt ändring av markanvändning för vilka en betydande utvidgning av produktionsområdet till mark med stora kollager kan observeras och certifiering av biodrivmedel, flytande biobränslen och biomassabränslen med låg risk för indirekt ändrad markanvändning.

Ett biodrivmedel som har producerats från en råvara som uppfyller kriterierna i artikel 3 i kommissionens delegerade förordning [(EU) 2019/807](https://eur-lex.europa.eu/legal-content/SV/ALL/?uri=celex%3A32019R0807) får endast användas för att uppfylla reduktionsplikten om biodrivmedlet har certifierats enligt artiklarna 4-6 i samma förordning.

### 8 §

Etanol som används för att uppfylla reduktionsplikten ska vara odenaturerad vid framställningen eller vid import från länder utanför EU och den inre marknaden.

## Beräkning av reduktionspliktig energimängd

### 9 §

Vid beräkning av reduktionspliktig energimängd ska energiinnehållet i ett förnybart bränsle bestämmas enligt de värden som framgår av bilaga III till Europaparlamentets och rådets direktiv [(EU) 2018/2001](https://eur-lex.europa.eu/legal-content/SV/ALL/?uri=celex%3A32001R2018) av den 11 december 2018 om främjande av användningen av energi från förnybara energikällor.

Om energiinnehållet i ett förnybart bränsle inte kan bestämmas enligt första stycket, ska det bestämmas enligt föreskrifter som har meddelats med stöd av [11 §](#11).

### 10 §

Vid beräkning av reduktionspliktig energimängd ska energiinnehållet per liter anses vara 32,2 megajoule för fossil bensin och 35,3 megajoule för fossil diesel.

Om det i en reduktionspliktig mängd bensin eller diesel ingår en fossil tillsats som inte är bensin eller diesel, ska tillsatsen anses ha samma energiinnehåll per liter som fossil bensin eller diesel.

### 11 §

Statens energimyndighet får meddela ytterligare föreskrifter om beräkning av reduktionspliktig energimängd.

## Beräkning av energimängden fossilfri el som har levererats från publika laddningsstationer

### 12 §

Statens energimyndighet får meddela föreskrifter om beräkning av energimängden fossilfri el som har levererats från publika laddningsstationer.

## Beräkning av växthusgasutsläpp

### 13 §

Vid beräkning av växthusgasutsläpp från fossil bensin och diesel ska utsläppen anses vara 94 gram koldioxidekvivalenter per megajoule.

### 14 §

Vid beräkning av växthusgasutsläpp från biodrivmedel ska den beräkningsmetod och de normalvärden användas som framgår av bilaga V till Europaparlamentets och rådets direktiv [(EU) 2018/2001](https://eur-lex.europa.eu/legal-content/SV/ALL/?uri=celex%3A32001R2018).

### /1185 av den 10 februari 2023 om komplettering av Europaparlamentets och rådets direktiv (EU) 2018/ 15 §

Bestämmelser om beräkning av växthusgasutsläpp från förnybara bränslen av icke-biologiskt ursprung finns i bilaga I till kommissionens delegerade förordning (EU) 20232001 genom fastställande av ett minimitröskelvärde för minskningen av växthusgasutsläpp från återvunna kolbaserade bränslen och genom specificering av en metod för bedömningen av minskningen av växthusgasutsläpp från förnybara flytande och gasformiga drivmedel av icke-biologiskt ursprung och från återvunna kolbaserade bränslen.

### 16 §

Om det i en reduktionspliktig mängd bensin eller diesel ingår en fossil tillsats som inte är bensin eller diesel eller om det ingår ett förnybart bränsle som inte omfattas av ett hållbarhetsbesked enligt lagen ([2010:598](https://selex.se/eli/sfs/2010/598)) om hållbarhetskriterier för vissa bränslen, ska tillsatsen eller det förnybara bränslet anses ha samma växthusgasutsläpp per megajoule som fossil bensin eller diesel.

### 17 §

Statens energimyndighet får meddela

1. föreskrifter om beräkning av växthusgasutsläpp från el, och

2. ytterligare föreskrifter om beräkning av växthusgasutsläpp från biodrivmedel.

## Leverans av fossilfri el från publika laddningsstationer

### 18 §

Den som är operatör av en laddningsstation ska anses leverera el enligt [5 a §](#5a) första stycket 2 och [6 §](#6) lagen ([2017:1201](https://selex.se/eli/sfs/2017/1201)) om reduktion av växthusgasutsläpp från bensin och diesel.

### 19 §

En operatör av en laddningsstation får anlita ett ombud för att till tillsynsmyndigheten redovisa vilka överlåtelser av utsläppsminskningar som gjorts under ett kalenderår.

### 20 §

Statens energimyndighet får meddela föreskrifter om att en operatör av en laddningsstation som har anlitat ett ombud ska lämna uppgifter om ombudet till myndigheten.

## Utsläppsminskningar utöver vad som krävs

### 21 §

Ett överskott som uppkommit under ett kalenderår får användas för att uppfylla reduktionsplikten under det följande kalenderåret. I ett sådant fall får överskottet endast användas till den del det motsvarar högst 10 procent av den totala utsläppsminskning som ska uppnås enligt [5 §](#5) lagen ([2017:1201](https://selex.se/eli/sfs/2017/1201)) om reduktion av växthusgasutsläpp från bensin och diesel.

## Redovisning av uppgifter

### 22 §

De uppgifter som avses i 8 och [8 a §](#8a)§ lagen ([2017:1201](https://selex.se/eli/sfs/2017/1201)) om reduktion av växthusgasutsläpp från bensin och diesel ska redovisas senast den 1 april året efter det kalenderår för vilket reduktionsplikten ska vara uppfylld.

### 23 §

Statens energimyndighet får meddela ytterligare föreskrifter om redovisning av reduktionsplikt.

## Avgifter

### 24 §

Den förseningsavgift som avses i [9 §](#9) lagen ([2017:1201](https://selex.se/eli/sfs/2017/1201)) om reduktion av växthusgasutsläpp från bensin och diesel ska vara 20 000 kronor.

### 25 §

Den reduktionspliktsavgift som avses i [10 §](#10) lagen ([2017:1201](https://selex.se/eli/sfs/2017/1201)) om reduktion av växthusgasutsläpp från bensin och diesel ska vara

1. fem kronor per kilogram koldioxidekvivalenter, om avgiften avser bensin, och

2. fyra kronor per kilogram koldioxidekvivalenter, om avgiften avser diesel.

## Verkställighetsföreskrifter

### 26 §

Statens energimyndighet får meddela föreskrifter om verkställigheten av denna förordning.