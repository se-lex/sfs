---
beteckning: 2025:245
rubrik: Tillkännagivande av ändring av beloppsgränser i Montrealkonventionen
departement: Justitiedepartementet
utfardad_datum: 2025-03-27
ikraft_datum: 2025-04-01
publicerad_datum: 2025-03-31
pdf_url: https://svenskforfattningssamling.se/sites/default/files/sfs/2025-03/SFS2025-245.pdf
---

# Tillkännagivande av ändring av beloppsgränser i Montrealkonventionen

Den i Montreal den 28 maj 1999 antagna konventionen om vissa enhetliga regler för internationella lufttransporter (Montrealkonventionen) trädde för Sveriges del i kraft den 28 juni 2004. Konventionens engelska och franska texter samt en översättning till svenska har publicerats i Sveriges internationella överenskommelser (SÖ [2004:48](https://selex.se/eli/sfs/2004/48)). Samma texter och översättning finns som en bilaga till lagen ([2010:510](https://selex.se/eli/sfs/2010/510)) om lufttransporter.

Enligt artikel 24.2 i Montrealkonventionen ska depositarien underrätta de fördragsslutande staterna om sådana ändringar av beloppsgränserna i artiklarna 21 och 22 i konventionen som sker med tillämpning av artikel 24. Enligt [6 §](#6) lagen om lufttransporter ska regeringen ge till känna sådana ändringar. Följande ändringar finns att ge till känna.

Med verkan från och med den 28 december 2024 har de beloppsgränser som anges i artiklarna 21 och 22 i Montrealkonventionen ändrats enligt följande.

## Beloppsgräns före ändringen	Beloppsgräns efter ändringen

22                              26

1 288                           1 519

5 346                           6 303

128 821                         151 880