---
beteckning: 2025:145
rubrik: Förordning om upptagning av biometriska underlag i brottsbekämpningen
departement: Justitiedepartementet
utfardad_datum: 2025-02-27
ikraft_datum: 2025-07-01
publicerad_datum: 2025-03-04
pdf_url: https://svenskforfattningssamling.se/sites/default/files/sfs/2025-02/SFS2025-145.pdf
---

# Förordning om upptagning av biometriska underlag i brottsbekämpningen

### 1 §

Denna förordning innehåller bestämmelser om upptagning av prov för dna-analys, fingeravtryck, fotografi, video, röstprov, handstilsprov samt avtryck av fot och öra (biometriska underlag) enligt rättegångsbalken, lagen ([1964:167](https://selex.se/eli/sfs/1964/167)) med särskilda bestämmelser om unga lagöverträdare, lagen ([1994:451](https://selex.se/eli/sfs/1994/451)) om intensivövervakning med elektronisk kontroll, fängelselagen ([2010:610](https://selex.se/eli/sfs/2010/610)) och lagen ([2022:700](https://selex.se/eli/sfs/2022/700)) om särskild kontroll av vissa utlänningar.

### 2 §

Säkerhetspolisen, Tullverket och Kustbevakningen får vid upptagning av biometriska underlag enligt [28 kap. rättegångsbalken](https://selex.se/eli/sfs/1942/740) biträdas av Polismyndigheten.

### 3 §

Polismyndigheten får vid upptagning av biometriska underlag enligt [28 kap. 12 a § första stycket 3 och 14 § första stycket 2 rättegångsbalken](https://selex.se/eli/sfs/1942/740#kap28.12a) biträdas av den myndighet som utreder brottet.

### 4 §

Polismyndigheten får vid upptagning av biometriska underlag enligt [28 kap. 12 a § andra stycket och 14 § tredje stycket rättegångsbalken](https://selex.se/eli/sfs/1942/740#kap28.12a) biträdas av Kriminalvården.

### 5 §

Om någon annan myndighet än Polismyndigheten har tagit upp biometriska underlag i syfte att uppgifterna ska registreras i biometriregister som förs enligt lagen ([2018:1693](https://selex.se/eli/sfs/2018/1693)) om polisens behandling av personuppgifter inom brottsdatalagens område ska underlagen, tillsammans med uppgifter om personens signalement, skyndsamt sändas till Polismyndigheten.

### 6 §

Polismyndigheten får meddela närmare föreskrifter om upptagning av biometriska underlag och signalement.

## Övergångsbestämmelser

[2025:145](https://selex.se/eli/sfs/2025/145)

1. Denna förordning träder i kraft den 1 juli 2025.

2. Genom förordningen upphävs förordningen ([1992:824](https://selex.se/eli/sfs/1992/824)) om fingeravtryck m.m.