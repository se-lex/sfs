---
beteckning: 1944:133
rubrik: Lag om kastrering
departement: Socialdepartementet
utfardad_datum: 1944-03-24
publicerad_datum: 2012-06-26
forarbeten: "Rskr 1944:103"
pdf_url: https://svenskforfattningssamling.se/sites/default/files/sfs/1944-03/SFS1944-133.pdf
andringsforfattningar:
  - beteckning: "1988:1273"
    rubrik: "Lag (1988:1273) om ändring i lagen (1944:133) om kastrering"
    ikraft_datum: 1989-01-01
    anteckningar: ändr. 4 §
  - beteckning: "1988:1476"
    rubrik: "Lag (1988:1476) om ändring i lagen (1988:1273) om ändring i lagen (1944:133) om kastrering"
    ikraft_datum: 1989-01-01
    anteckningar: "ändr. 4 § i 1988:1273"
  - beteckning: "1991:1956"
    rubrik: "Lag (1991:1956) om ändring i lagen (1944:133) om kastrering"
    ikraft_datum: 1992-01-01
    anteckningar: ändr. 4 §
  - beteckning: "1991:262"
    rubrik: "Lag (1991:262) om ändring i lagen (1944:133) om kastrering"
    ikraft_datum: 1992-01-01
    anteckningar: ändr. 8 §
  - beteckning: "1993:1286"
    rubrik: "Lag (1993:1286) om ändring i lagen (1944:133) om kastrering"
    ikraft_datum: 1994-01-01
    anteckningar: ändr. 1 §
  - beteckning: "1995:9"
    rubrik: "Lag (1995:9) om ändring i lagen (1944:133) om kastrering"
    ikraft_datum: 1995-04-01
    anteckningar: ändr. 7 §
  - beteckning: "1996:1625"
    rubrik: "Lag (1996:1625) om ändring i lagen (1944:133) om kastrering"
    ikraft_datum: 1997-12-01
    anteckningar: ny 9 §
  - beteckning: "2009:402"
    rubrik: "Lag (2009:402) om ändring i lagen (1944:133) om kastrering"
    ikraft_datum: 2009-06-30
    anteckningar: ändr. 6 §
  - beteckning: "2012:455"
    rubrik: "Lag (2012:455) om upphävande av vissa författningar om kastrering"
    anteckningar: upph.
  - beteckning: "1982:766"
    rubrik: "Lag (1982:766) om ändring i lagen (1944:133) om kastrering"
    anteckningar: ändr. 5 §
  - beteckning: "1981:1254"
    rubrik: "Lag (1981:1254) om ändring i lagen (1981:32) om ändring i lagen (1944:133) om kastrering"
    anteckningar: ändr. 4 §
  - beteckning: "1981:32"
    rubrik: "Lag (1981:32) om ändring i lagen (1944:133) om kastrering"
    anteckningar: ändr. 4 §
  - beteckning: "1980:165"
    rubrik: "Lag (1980:165) om ändring i lagen (1944:133) om kastrering"
    anteckningar: ändr. 6 §
  - beteckning: "1975:692"
    anteckningar: "upph. 9, 10 §§; ändr. 4, 7, 8 §§"
  - beteckning: "1971:588"
    anteckningar: "ändr. 4, 5, 7 §§"
  - beteckning: "1966:300"
    anteckningar: ändr. 4 §
  - beteckning: "1964:174"
    anteckningar: "ändr. 4, 8, 9 §§"
---

# Lag (1944:133) om kastrering

### 1 §

Kan någon med skäl antagas komma att på grund av sin könsdrift begå brott som medför allvarlig fara eller skada för annan, får han kastreras enligt denna lag, såvida han samtyckt därtill.

Detsamma gäller om någon på grund av könsdriftens abnorma riktning eller styrka åsamkas svårt själsligt lidande eller annan allvarlig olägenhet.

Denna lag äger inte tillämpning i fråga om ingrepp i könsorganen som är påkallat av kroppslig sjukdom eller som görs efter tillstånd enligt lagen ([1972:119](https://selex.se/eli/sfs/1972/119)) om fastställande av könstillhörighet i vissa fall. Lag ([1993:1286](https://selex.se/eli/sfs/1993/1286)).

### 2 §

Saknar någon på grund av rubbad själsverksamhet förmåga att lämna giltigt samtycke till kastrering, må han kastreras, oaktat sådant samtycke ej föreligger.

### 3 §

Ej må någon kastreras innan han fyllt tjugutre år, med mindre synnerliga skäl därtill äro.

### 4 §

Kastrering får, om ej nedan annorlunda stadgas, företas endast efter tillstånd av socialstyrelsen. Sådant tillstånd får inte lämnas för någon, såvida inte tillfälle att yttra sig, där så kan ske, har beretts, om han är underårig den som har vårdnaden om honom, om han är gift hans make samt om han är intagen på allmän anstalt dennas läkare och föreståndare.

På den som har fyllt tjugotre år och är i stånd att lämna giltigt samtycke får kastrering enligt [1 §](#1) andra stycket företagas utan socialstyrelsens tillstånd, om den läkare som utför ingreppet samt någon annan läkare i den tjänsteställning regeringen föreskriver, i skriftligt utlåtande, med angivande av grunden för åtgärden på heder och samvete har förklarat förutsättningarna för densamma föreligga. Vad nu sagts skall dock ej gälla den som är intagen i kriminalvårdsanstalt, häkte eller hem som avses i lagen ([1988:870](https://selex.se/eli/sfs/1988/870)) om vård av missbrukare i vissa fall eller som är intagen på vårdinrättning med stöd av lagen ([1991:1128](https://selex.se/eli/sfs/1991/1128)) om psykiatrisk tvångsvård eller lagen ([1991:1129](https://selex.se/eli/sfs/1991/1129)) om rättspsykiatrisk vård.

Vid prövning som avses i andra stycket skall i tillämpliga delar iakttagas vad i första stycket andra punkten stadgas. Lag ([1991:1956](https://selex.se/eli/sfs/1991/1956)).

### 5 §

Endast den som är behörig att utöva läkaryrket får utföra kastrering. Åtgärden skall ske på sjukhus eller på annan vårdinrättning som socialstyrelsen godkänner. Lag ([1982:766](https://selex.se/eli/sfs/1982/766)).

### 6 §

Den som har tagit befattning med kastrering eller med ärende angående sådan åtgärd får inte obehörigen röja vad som därvid har förekommit.

I det allmännas verksamhet tillämpas i stället bestämmelserna i offentlighets- och sekretesslagen ([2009:400](https://selex.se/eli/sfs/2009/400)). Lag ([2009:402](https://selex.se/eli/sfs/2009/402)).

### 7 §

Socialstyrelsens beslut i ärende om kastrering får överklagas hos allmän förvaltningsdomstol.

Prövningstillstånd krävs vid överklagande till kammarrätten. Lag ([1995:9](https://selex.se/eli/sfs/1995/9)).

### 8 §

Den som verkställer kastrering i strid med denna lag eller som mot bättre vetande till myndighet eller läkare avger osann utsaga i ärende angående kastrering, döms, om gärningen inte är belagd med straff i brottsbalken, till böter eller fängelse i högst sex månader. Lag ([1991:262](https://selex.se/eli/sfs/1991/262)).

### 9 §

I mål och ärenden angående kastrering när giltigt samtycke till åtgärden saknas skall offentligt biträde förordnas för den som åtgärden avser, om det inte måste antas att behov av biträde saknas. Lag ([1996:1625](https://selex.se/eli/sfs/1996/1625)).

## Övergångsbestämmelser

[1971:588](https://selex.se/eli/sfs/1971/588)

Denna lag träder i kraft den 1 januari 1972.

Äldre betstämmelser gäller fortfarande i fråga om talan mot beslut som meddelats före den 1 januari 1972.

[1995:9](https://selex.se/eli/sfs/1995/9)

Denna lag träder i kraft den 1 april 1995. Beslut som har meddelats före ikraftträdandet överklagas enligt äldre bestämmelser.