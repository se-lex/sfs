---
beteckning: 1970:991
rubrik: Lag om ändring i kommunal indelning i samband med fastighetsbildning
departement: Justitiedepartementet
utfardad_datum: 1970-12-17
publicerad_datum: 2008-09-11
forarbeten: "Prop. 1970:144, KU 45, rskr 471"
pdf_url: https://svenskforfattningssamling.se/sites/default/files/sfs/1970-12/SFS1970-991.pdf
andringsforfattningar:
  - beteckning: "1988:192"
    rubrik: "Lag (1988:192) om ändring i lagen (1970:991) om ändring i kommunal och ecklesiastik indelning i samband med fastighetsbildning"
    ikraft_datum: 1989-01-01
    anteckningar: ändr. 7 §
  - beteckning: "1995:1400"
    rubrik: "Lag (1995:1400) om ändring i lagen (1970:991) om ändring i kommunal och ecklesiastik indelning i samband med fastighetsbildning"
    ikraft_datum: 1996-01-01
    anteckningar: "ändr. 2, 3, 7 §§"
  - beteckning: "1998:372"
    rubrik: "Lag (1998:372) om ändring i lagen (1970:991) om ändring i kommunal och ecklesiastik indelning i samband med fastighetsbildning"
    ikraft_datum: 1998-10-01
    anteckningar: ny 8 §
  - beteckning: "2000:236"
    rubrik: "Lag (2000:236) om ändring i lagen (1970:991) om ändring i kommunal och ecklesiastik indelning i samband med fastighetsbildning"
    ikraft_datum: 2000-07-01
    anteckningar: ändr. 6 §
  - beteckning: "2001:162"
    rubrik: "Lag (2001:162) om ändring i lagen (1970:991) om ändring i kommunal och ecklesiastik indelning i samband med fastighetsbildning"
    ikraft_datum: 2001-05-01
    anteckningar: "upph. 3, 7 §§; ändr. författningsrubr., 5, 6 §§"
  - beteckning: "1981:1220"
    rubrik: "Lag (1981:1220) om ändring i lagen (1970:991) om ändring i kommunal och ecklesiastik indelning i samband med fastighetsbildning"
    anteckningar: "ändr. 3, 4, 5, 6 §§; ny 7 §; omtryck"
---

# Lag (1970:991) om ändring i kommunal indelning i samband med fastighetsbildning

### 1 §

Mark som genom fastighetsreglering överföres till fastighet inom annan kommun skall i fortsättningen höra till den kommunen. Detsamma gäller när mark överföres till samfällighet som i sin helhet är belägen inom annan kommun.

### 2 §

Tillföres samfällighet, som är belägen inom flera kommuner, genom fastighetsreglering mark från annan kommun, skall lantmäterimyndigheten bestämma att marken skall höra till en av de först angivna kommunerna.

Om fastighet eller samfällighet bildas av mark från flera kommuner, skall myndigheten bestämma till vilken av kommunerna den nya enheten skall höra. Lag ([1995:1400](https://selex.se/eli/sfs/1995/1400)).

### 4 §

I ärende rörande medgivande till fastighetsbildning enligt [3 kap. 11 § fastighetsbildningslagen](https://selex.se/eli/sfs/1970/988#kap3.11) ([1970:988](https://selex.se/eli/sfs/1970/988)) skall länsstyrelsen verkställa behövlig utredning.

Ärende, som avses i första stycket, avgöres av länsstyrelsen. Innebär fastighetsbildningen ändring av länsgräns, skall länsstyrelsen dock underställa ärendet regeringens prövning. Underställning skall även eljest ske, om särskilda skäl föreligger. Lag ([1981:1220](https://selex.se/eli/sfs/1981/1220)).

### 5 §

Vid prövning av fråga om medgivande till fastighetsbildning skall iakttagas att olämplig indelning i förvaltningsområden eller avsevärd olägenhet för kommun ej uppkommer. För sådant ändamål kan föreskrivas avsteg från 1 eller [2 §](#2), dock ej så att fastighet kommer att omfatta enskild mark inom mer än en kommun. Vidare kan fastställas reglering rörande kommunernas inbördes ekonomiska förhållanden och meddelas andra föreskrifter med anledning av indelningsändringen. För undvikande av olämplig indelning i förvaltningsområden kan även bestämmas att fastighet, samfällighet eller del av samfällighet, som ej beröres av fastighetsbildningen, skall överflyttas till annan kommun. Lag ([2001:162](https://selex.se/eli/sfs/2001/162)).

### 6 §

Indelningsändring enligt 1 eller [2 §](#2) träder i kraft den dag uppgift om fastighetsbildningen införts i fastighetsregistrets allmänna del, om ej annat bestämts i beslut om medgivande till fastighetsbildningen. Lag ([2001:162](https://selex.se/eli/sfs/2001/162)).

### 8 §

Länsstyrelsens beslut enligt [4 §](#4) får överklagas hos regeringen. Lag ([1998:372](https://selex.se/eli/sfs/1998/372)).

## Övergångsbestämmelser

[1988:192](https://selex.se/eli/sfs/1988/192)

Denna lag träder i kraft den 1 januari 1989. I fråga om beslut som har meddelats före ikraftträdandet gäller dock äldre bestämmelser.

[1995:1400](https://selex.se/eli/sfs/1995/1400)

1. Denna lag träder i kraft den 1 januari 1996.

2. Äldre bestämmelser gäller fortfarande i fråga om fastighetsbildningsmyndigheter och fastighetsregistermyndigheter som inrättats enligt lagen ([1971:133](https://selex.se/eli/sfs/1971/133)) om kommunal fastighetsbildningsmyndighet och fastighetsregistermyndighet.