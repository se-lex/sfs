---
beteckning: 1970:996
rubrik: Lag om förvärv i vissa fall av del av fastighet
departement: Justitiedepartementet
utfardad_datum: 1970-12-17
publicerad_datum: 2007-08-21
forarbeten: "Prop. 1970:145, 3LU 81, rskr 444"
pdf_url: https://svenskforfattningssamling.se/sites/default/files/sfs/1970-12/SFS1970-996.pdf
---

# Lag (1970:996) om förvärv i vissa fall av del av fastighet

### 1 §

Har vid skifte av bolags, förenings eller liknande sammanslutnings tillgångar fastighet delats så, att två eller flera fått skilda andelar utan att villkor om utbrytning uppställts i den över skiftet upprättade handlingen, innehar andelsägarna fastigheten under samäganderätt.

Om i annat fall än i första stycket anges skiftet innebär att del av fastighet kommer i särskild ägares hand, är skiftet ogiltigt i den delen.

### 2 §

Bestämmelserna i [1 §](#1) äger motsvarande tillämpning i fråga om tillskott till bolag eller förening.

## Övergångsbestämmelser [1970:996](https://selex.se/eli/sfs/1970/996)

Denna lag träder i kraft den 1 januari 1972.

Har skifte eller tillskott, som innebär att del av fastighet kommit i särskild ägares hand, skett före ikraftträdandet, äger i fråga om giltigheten härav äldre bestämmelser fortfarande tillämpning.