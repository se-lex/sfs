---
beteckning: 1970:596
rubrik: Lag om förenklad aktiehantering
departement: Finansdepartementet
utfardad_datum: 1970-11-20
publicerad_datum: 2008-10-08
forarbeten: "Prop. 1970:99, 1LU 62, rskr 365"
pdf_url: https://svenskforfattningssamling.se/sites/default/files/sfs/1970-11/SFS1970-596.pdf
andringsforfattningar:
  - beteckning: "1975:1389"
    anteckningar: "ändr. 1, 4, 8, 17, 21, 26-29, 36, 37 §§"
  - beteckning: "1975:253"
    anteckningar: ändr. 23 §
  - beteckning: "1974:935"
    anteckningar: ändr. 8 §
  - beteckning: "1973:304"
    anteckningar: ändr. 21 §
  - beteckning: "1971:648"
    anteckningar: ändr. 28 §
  - beteckning: "1977:710"
    rubrik: "Lag (1977:710) om ändring i lagen (1970:596) om förenklad aktiehantering"
    anteckningar: "ändr. 21, 25 §§"
  - beteckning: "1981:814"
    rubrik: "Lag (1981:814) om ändring i lagen (1970:596) om förenklad aktiehantering"
    anteckningar: ändr. 12 §
  - beteckning: "1981:1171"
    rubrik: "Lag (1981:1171) om ändring i lagen (1970:596) om förenklad aktiehantering"
    anteckningar: ändr. 1 §; ny 20 a §
  - beteckning: "1982:1084"
    rubrik: "Lag (1982:1084) om ändring i lagen (1970:596) om förenklad aktiehantering"
    anteckningar: "ändr. 1, 36, 37 §§"
  - beteckning: "1987:623"
    anteckningar: upph.
---

# Lag (1970:596) om förenklad aktiehantering

## 1 §

Denna lag är tillämplig på bankaktiebolag, om bolagsstämman beslutar det. Lagen träder då i stället för motsvarande bestämmelser i lagen ([1955:183](https://selex.se/eli/sfs/1955/183)) om bankrörelse. Bestämmelserna i 17, 19 och [20 §](#20)§ äger dessutom tillämpning på aktiebolag och försäkringsaktiebolag som är avstämningsbolag. Lag ([1982:1084](https://selex.se/eli/sfs/1982/1084)).

## 12 §

Den som med skriftlig handling visar att han till följd av uppdrag eller pantsättning eller på grund av villkor i testamente eller gåvobrev har rätt att i stället för den i aktieboken införde aktieägaren lyfta utdelning och mottaga emissionsbevis och, vid fondemission, brev på ny aktie skall på begäran upptagas i en särskild förteckning. Detsamma gäller förmyndare eller god man för aktieägare eller vid konkurs konkursförvaltaren eller vid utmätning, kvarstad eller betalningssäkring avseende aktier kronofogdemyndigheten.

I förteckningen skall för den som avses i första stycket antecknas samma uppgifter som enligt [8 §](#8) andra stycket skall införas i aktieboken om aktieägare. Av förteckningen skall även framgå den rätt som tillkommer den som avses i första stycket. Sådan anteckning skall avföras, när det visas att rätten upphört.

Uppgift ur förteckningen får ej lämnas ut till annan utan samtycke av den som beröres av förhållanden som antecknats i förteckningen. Lag ([1981:814](https://selex.se/eli/sfs/1981/814)).

## 20 a §

Om aktieägare lämnat tillstånd enligt [20 §](#20), kan förvaltaren medge att aktiebrev inte utfärdas. Har aktiebrev på grund härav inte utfärdats, skall i fråga om ägarens eller någon annans rätt så anses, som om aktiebrev utfärdats för förvaltaren och omhändertagits av denne. Lag ([1981:1171](https://selex.se/eli/sfs/1981/1171)).

## 23 §

Visar det sig att den som fått utdelning eller handling enligt [22 §](#22) saknade rätt därtill, skall aktiebolaget likväl anses ha fullgjort sin skyldighet.

Vad i första stycket sägs gäller ej om

1. aktiebolaget eller värdepapperscentralen hade kännedom om att utdelningen eller handlingen kom i orätta händer eller åsidosatt den aktsamhet som efter omständigheterna skäligen bort iakttagas,

2. mottagaren var omyndig. Lag ([1975:253](https://selex.se/eli/sfs/1975/253)).

## 25 §

Om vid fondemission, som företagits sedan lagen börjat tillämpas på aktiebolaget, samtliga aktier ej kunnat tillställas behörig motta gare inom fem år från registreringen av ökningsbeslutet, skall de som är berättigade till återstående aktier anmanas att vid äventyr av förlust av  sin rätt till ny aktie anmäla sina anspråk hos värde papperscentralen. Anmaning sker genom kungörelse i Post- och Inrikes Tidningar och den eller de ortstidningar, som bolagets styrelse bestämmer.

Aktie, beträffande vilken behörigt anspråk ej anmälts  inom ett år från dagen för anmaningens kungörande, skall genom fondkommissionär säljas för den eller de berättigades räkning. Därefter föreligger endast rätt att utfå vid försäljningen influtet belopp med avdrag för kostnaderna för anmaningen och försäljningen. Belopp som ej har lyfts inom fyra år från försäljningen tillfaller aktiebolaget. Lag ([1977:710](https://selex.se/eli/sfs/1977/710)).

## 36 §

Vid kapitalökning behöver aktieägare ej underrättas enligt [35 §](#35) tredje stycket lagen ([1955:183](https://selex.se/eli/sfs/1955/183)) om bankrörelse. Lag ([1982:1084](https://selex.se/eli/sfs/1982/1084)).

## 37 §

Bestämmelserna i lagen ([1955:183](https://selex.se/eli/sfs/1955/183)) om bankrörelse beträffande skadeståndsskyldighet vid överträdelse av den lagen äger motsvarande tillämpning på överträdelse av denna lag. Lag ([1982:1084](https://selex.se/eli/sfs/1982/1084)).