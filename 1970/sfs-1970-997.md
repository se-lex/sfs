---
beteckning: 1970:997
rubrik: Lag om upphörande av inteckningsansvar i fastighet som bildats av samfälld mark
departement: Justitiedepartementet
utfardad_datum: 1970-12-17
publicerad_datum: 2007-08-21
forarbeten: "Prop. 1970:145, 3LU 81, rskr 444"
pdf_url: https://svenskforfattningssamling.se/sites/default/files/sfs/1970-12/SFS1970-997.pdf
andringsforfattningar:
  - beteckning: "1971:1038"
    anteckningar: ändr. 1 §
---

# Lag (1970:997) om upphörande av inteckningsansvar i fastighet som bildats av samfälld mark

### 1 §

Fastighet, som bildats av samfälld mark genom avsöndring eller genom avstyckning enligt 19 kap. lagen ([1926:326](https://selex.se/eli/sfs/1926/326)) om delning av jord å landet, enligt 1 kap. [3 §](#kap1.3) eller 5 kap. lagen ([1917:269](https://selex.se/eli/sfs/1917/269)) om fastighetsbildning i stad eller enligt lagen ([1930:99](https://selex.se/eli/sfs/1930/99)) om delning av fastighet vid ändring i rikets indelning m.m. eller genom legalisering av arealöverlåtelse enligt lagen ([1962:270](https://selex.se/eli/sfs/1962/270)) om äganderättsutredning, lagfart och sammanläggning av fastigheter i vissa fall eller enligt legaliseringslagen ([1968:578](https://selex.se/eli/sfs/1968/578)), svarar icke efter sista inskrivningsdagen år 1976 för inteckning i stamfastighet för fordran, om ej inteckningen förnyas efter anmälan i den ordning som anges i [2 §](#2). Vad som sagts nu gäller dock endast om marken före avsöndringen, avstyckningen eller legaliseringen hörde till fastigheter med i övrigt skilda ägor.

Första stycket äger motsvarande tillämpning på fastighet som bildats genom att område från samfälld mark sammanlagts med fastighet eller fastighetsdel. Lag ([1971:1038](https://selex.se/eli/sfs/1971/1038)).

### 2 §

Anmälan som avses i [1 §](#1) göres hos inskrivningsmyndigheten senast på sista inskrivningsdagen år 1976. Anmälan göres av borgenär som har panträtt på grund av inteckningen eller av fastighetsägare eller fordringshavare, vilkas medgivande enligt [22 kap. 11 § jordabalken](https://selex.se/eli/sfs/1970/994#kap22.11) fordras för relaxation. Därvid skall lämnas uppgift om den inteckning som anmälan avser.

När anmälan skett skall anteckning härom göras i fastighetsboken.

### 3 §

Bestämmelserna i denna lag om inteckning för fordran äger motsvarande tillämpning på företrädesrätt enligt [5 §](#5) lagen ([1970:995](https://selex.se/eli/sfs/1970/995)) om införande av nya jordabalken för fordran eller för rätt till avkomst eller annan förmån samt på intecking för rätt av sist angivet slag.

## Övergångsbestämmelser

[1970:997](https://selex.se/eli/sfs/1970/997)

Denna lag träder i kraft den 1 januari 1972. Genom lagen upphäves lagen ([1907:83](https://selex.se/eli/sfs/1907/83) s. 1) angående ryttare-, soldat- och båtsmanstorps befriande i vissa fall från ansvar för inteckningar i stamfastigheten samt lagen ([1931:158](https://selex.se/eli/sfs/1931/158)) om avstyckat eller avsöndrat områdes befriande från ansvar för intecking i stamfastighet. Bestämmelserna i sistnämnda lag om inteckningsansvarets upphörande efter kungörelse skall dock gälla till utgången av år 1976. Har anmälan enligt [17 §](#17) samma lag gjorts efter utgången av år 1971, skall anmälan anses ha skett även enligt [1 §](#1) denna lag.