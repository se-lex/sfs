---
beteckning: 1970:944
rubrik: Förordning om kompensation i vissa fall för särskild varuskatt
departement: Finansdepartementet
utfardad_datum: 1970-12-17
publicerad_datum: 2008-10-08
forarbeten: "Prop. 1970:178, BeU 62, rskr 410"
pdf_url: https://svenskforfattningssamling.se/sites/default/files/sfs/1970-12/SFS1970-944.pdf
andringsforfattningar:
  - beteckning: "1990:799"
    rubrik: "Förordning (1990:799) om upphävande av förordningen (1970:944) om kompensation i vissa fall för särskild varuskatt"
    ikraft_datum: 1993-01-01
    anteckningar: upph.
  - beteckning: "1993:505"
    rubrik: "Förordning (1993:505) om ändring i förordningen (1990:799) om upphävande av förordningen (1970:944) om kompensation i vissa fall för särskild varuskatt"
    ikraft_datum: 1993-07-01
    anteckningar: "ändr. 1990:799"
  - beteckning: "1982:816"
    rubrik: "Förordning (1982:816) om ändring i kungörelsen (1970:944) om kompensation i vissa fall för särskild varuskatt och utjämningsskatt"
    anteckningar: "ändr. författningsrubr., 1, 2, 6 §§"
  - beteckning: "1974:445"
    anteckningar: "ändr. författningsrubr., 1, 2, 4, 5 §§; omtryck"
---

# Förordning (1970:944) om kompensation i vissa fall för särskild varuskatt

### 1 §

Riksskatteverket prövar enligt bestämmelserna i denna förordning frågor om kompensation för skatt enligt lagen ([1941:251](https://selex.se/eli/sfs/1941/251)) om särskild varuskatt. (Förordning [1982:816](https://selex.se/eli/sfs/1982/816)).

### 2 §

Kompensation enligt [7 §](#7) lagen ([1941:251](https://selex.se/eli/sfs/1941/251)) om särskild varuskatt medges efter ansökan. Förordning ([1982:816](https://selex.se/eli/sfs/1982/816)).

### 3 §

Ansökan skall avse kalenderkvartal och göras skriftligen hos riksskatteverket inom ett år från utgången av det kvartal ansökningen avser.

### 4 §

Har kompensation för skatt utbetalats med för högt belopp på grund av oriktig uppgift, som sökanden lämnat, eller på grund av felräkning, misskrivning eller annat uppenbart förbiseende, är mottagaren skyldig att till statsverket återbetala vad han sålunda oriktigt erhållit.

Åtgärd för uttagande av oriktigt erhållet kompensationsbelopp får ej vidtagas senare än fem är efter utgången av det kalenderår under vilket beloppet erhållits. Kungörelse ([1974:445](https://selex.se/eli/sfs/1974/445)).

### 5 §

Den som i ansökningsärende uppsåtligen eller av grov oaktsamhet lämnar oriktig uppgift ägnad att för honom eller den han företräder leda till för hög kompensation för skatt dömes till böter eller fängelse i högst sex månader, om ej gärningen är belagd med straff i brottsbalken. Kungörelse ([1974:445](https://selex.se/eli/sfs/1974/445)).

### 6 §

Närmare föreskrifter för tillämpningen av denna förordning meddelas av riksskatteverket. Förordning ([1982:816](https://selex.se/eli/sfs/1982/816)).

## Övergångsbestämmelser

[1982:816](https://selex.se/eli/sfs/1982/816)

Denna förordning träder i kraft den 1 oktober 1982. Äldre bestämmelser gäller dock fortfarande i fråga om förhållanden som hänför sig till tiden före ikraftträdandet.

[1990:799](https://selex.se/eli/sfs/1990/799)

Regeringen föreskriver att förordningen ([1970:944](https://selex.se/eli/sfs/1970/944)) om kompensation i vissa fall för särskild varuskatt skall upphöra att gälla vid utgången av år 1992.

Förordningen tillämpas fortfarande i fråga om förhållanden som hänför sig till tiden före den 1 januari 1993.

Efter utgången av juni 1993 skall de uppgifter som Riksskatteverket haft enligt förordningen fullgöras av Skattemyndigheten i Kopparbergs län. Förordning ([1993:505](https://selex.se/eli/sfs/1993/505)).