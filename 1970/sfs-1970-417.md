---
beteckning: 1970:417
rubrik: Lag om marknadsdomstol m.m.
departement: Finansdepartementet
utfardad_datum: 1970-06-29
publicerad_datum: 2016-03-22
forarbeten: "Prop. 1970:57, 3LU 45, rskr 260"
pdf_url: https://svenskforfattningssamling.se/sites/default/files/sfs/1970-06/SFS1970-417.pdf
andringsforfattningar:
  - beteckning: "1984:294"
    rubrik: "Lag (1984:294) om ändring i lagen (1970:417) om marknadsdomstol m.m."
    ikraft_datum: 1984-07-01
    anteckningar: "ändr. 1, 3, 4, 9, 11, 13, 15, 20 §§; omtryck"
  - beteckning: "1985:927"
    rubrik: "Lag (1985:927) om ändring i lagen (1970:417) om marknadsdomstol m.m."
    ikraft_datum: 1986-01-01
    anteckningar: "ändr. 14, 15, 18-20 §§; ny 13 a §"
  - beteckning: "1986:1158"
    rubrik: "Lag (1986:1158) om ändring i lagen (1970:417) om marknadsdomstol m.m."
    ikraft_datum: 1987-01-01
    anteckningar: ändr. 10 §
  - beteckning: "1987:757"
    rubrik: "Lag (1987:757) om ändring i lagen (1970:417) om marknadsdomstol m.m."
    ikraft_datum: 1988-01-01
    anteckningar: ändr. 18 §
  - beteckning: "1988:1288"
    rubrik: "Lag (1988:1288) om ändring i lagen (1970:417) om marknadsdomstol m.m."
    ikraft_datum: 1989-01-01
    anteckningar: ändr. 7 §
  - beteckning: "1988:1606"
    rubrik: "Lag (1988:1606) om ändring i lagen (1970:417) om marknadsdomstol m.m."
    ikraft_datum: 1989-07-01
    anteckningar: "ändr. 1, 3, 4, 9, 11, 13, 15, 15 a, 19, 20 §§"
  - beteckning: "1992:139"
    rubrik: "Lag (1992:139) om ändring i lagen (1970:417) om marknadsdomstol m.m."
    ikraft_datum: 1992-07-01
    anteckningar: "ändr. 1, 2, 13 §§"
  - beteckning: "1992:1519"
    rubrik: "Lag (1992:1519) om ändring i lagen (1970:417) om marknadsdomstol m.m."
    ikraft_datum: 1993-01-01
    anteckningar: "ändr. 11, 14, 18 §§, rubr. närmast före 11 §"
  - beteckning: "1993:22"
    rubrik: "Lag (1993:22) om ändring i lagen (1970:417) om marknadsdomstol m.m."
    ikraft_datum: 1993-07-01
    anteckningar: "upph. 5 §; ändr. 1, 2, 3, 4, 9, 13, 13 a, 14, 15, 15 a, 16, 18, 19, 20 §§"
  - beteckning: "1994:616"
    rubrik: "Lag (1994:616) om ändring i lagen (1970:417) om marknadsdomstol m.m."
    ikraft_datum: 1994-07-01
    anteckningar: "ändr. 1, 13, 14, 15 §§"
  - beteckning: "1994:1514"
    rubrik: "Lag (1994:1514) om ändring i lagen (1970:417) om marknadsdomstol m.m."
    ikraft_datum: 1995-01-01
    anteckningar: "ändr. 1, 13, 14, 15, 20 §§"
  - beteckning: "1995:452"
    rubrik: "Lag (1995:452) om ändring i lagen (1970:417) om Marknadsdomstol m.m."
    ikraft_datum: 1996-01-01
    anteckningar: "ändr. 1, 13, 14, 15, 20 §§"
  - beteckning: "1998:649"
    rubrik: "Lag (1998:649) om ändring i lagen (1970:417) om marknadsdomstol m.m."
    ikraft_datum: 1998-07-01
    anteckningar: "ändr. 1, 2 §§"
  - beteckning: "1999:115"
    rubrik: "Lag (1999:115) om ändring i lagen (1970:417) om marknadsdomstol m.m."
    ikraft_datum: 1999-04-01
    anteckningar: ändr. 9 §; ny 10 a §
  - beteckning: "2000:1024"
    rubrik: "Lag (2000:1024) om ändring i lagen (1970:417) om marknadsdomstol m.m."
    ikraft_datum: 2001-01-01
    anteckningar: ändr. 1 §
  - beteckning: "2004:452"
    rubrik: "Lag (2004:452) om ändring i lagen (1970:417) om marknadsdomstol m.m."
    ikraft_datum: 2004-07-01
    anteckningar: "upph. 15 a §; ändr. 1, 11, 13, 14, 15, 19, 20 §§"
  - beteckning: "2005:110"
    rubrik: "Lag (2005:110) om ändring i lagen (1970:417) om marknadsdomstol m.m."
    ikraft_datum: 2005-08-01
    anteckningar: ändr. 1 §
  - beteckning: "2005:594"
    rubrik: "Lag (2005:594) om ändring i lagen (1970:417) om marknadsdomstol m.m."
    ikraft_datum: 2006-01-01
    anteckningar: ändr. 1 §
  - beteckning: "2006:485"
    rubrik: "Lag (2006:485) om ändring i lagen (1970:417) om marknadsdomstol m.m."
    ikraft_datum: 2006-10-01
    anteckningar: ändr. 1 §
  - beteckning: "2006:1396"
    rubrik: "Lag (2006:1396) om ändring i lagen (1970:417) om marknadsdomstol m.m."
    ikraft_datum: 2007-01-01
    anteckningar: ändr. 1 §
  - beteckning: "2008:490"
    rubrik: "Lag (2008:490) om ändring i lagen (1970:417) om marknadsdomstol m.m."
    ikraft_datum: 2008-07-01
    anteckningar: ändr. 1 §
  - beteckning: "2008:589"
    rubrik: "Lag (2008:589) om ändring i lagen (1970:417) om marknadsdomstol m.m."
    ikraft_datum: 2008-11-01
    anteckningar: "ändr. 1, 9 §§"
  - beteckning: "2005:694"
    rubrik: "Lag 2005:694) om ändring i lagen (1970:417) om marknadsdomstol m.m."
    ikraft_datum: 2008-11-01
    anteckningar: "ändr. 16, 17 §§"
  - beteckning: "2009:1271"
    rubrik: "Lag (2009:1271) om ändring i lagen (1970:417) om marknadsdomstol m.m."
    ikraft_datum: 2010-01-01
    anteckningar: "ändr. 13, 14, 15 §§"
  - beteckning: "2010:511"
    rubrik: "Lag (2010:511) om ändring i lagen (1970:417) om marknadsdomstol m.m."
    ikraft_datum: 2010-09-01
    anteckningar: ändr. 1 §
  - beteckning: "2010:1396"
    rubrik: "Lag (2010:1396) om ändring i lagen (1970:417) om marknadsdomstol m.m."
    ikraft_datum: 2011-01-01
    anteckningar: ändr. 6 §
  - beteckning: "2010:1352"
    rubrik: "Lag (2010:1352) om ändring i lagen (1970:417) om marknadsdomstol m.m."
    ikraft_datum: 2011-01-01
    anteckningar: ändr. 1 §
  - beteckning: "2010:1939"
    rubrik: "Lag (2010:1939) om ändring i lagen (1970:417) om marknadsdomstol m.m."
    ikraft_datum: 2011-04-01
    anteckningar: ändr. 20 §
  - beteckning: "2014:838"
    rubrik: "Lag (2014:838) om ändring i lagen (1970:417) om marknadsdomstol m.m."
    ikraft_datum: 2014-08-02
    anteckningar: ändr. 1 §
  - beteckning: "2014:1345"
    rubrik: "Lag (2014:1345) om ändring i lagen (1970:417) om marknadsdomstol m.m."
    ikraft_datum: 2015-01-01
    anteckningar: ändr. 1 §
  - beteckning: "2015:344"
    rubrik: "Lag (2015:344) om ändring i lagen (1970:417) om marknadsdomstol m.m."
    ikraft_datum: 2015-07-01
    anteckningar: ändr. 1 §
  - beteckning: "2016:193"
    rubrik: "Lag (2016:193) om upphävande av lagen (1970:417) om marknadsdomstol m.m."
    ikraft_datum: 2016-09-01
    anteckningar: upph.
  - beteckning: "1982:1225"
    rubrik: "Lag (1982:1225) om upphävande av lagen (1982:730) om ändring i lagen (1970:417) om marknadsdomstol m.m."
    anteckningar: "upph. 1982:730; omtryck"
  - beteckning: "1982:731"
    rubrik: "Lag (1982:731) om ändring i lagen (1970:417) om marknadsdomstol m.m."
    anteckningar: "upph. 12 §; utgår rubr. närmast före 12, 16 §§; ändr. 1, 3, 4, 9, 13-15, 19, 20 §§, rubr. närmast före 13 §; ny 15 a §; omtryck"
  - beteckning: "1982:730"
    rubrik: "Lag (1982:730) om ändring i lagen (1970:417) om marknadsdomstol m.m."
    anteckningar: ändr. 11 §
  - beteckning: "1976:294"
    rubrik: "Förordning (1976:294) om ikraftträdande av lagen (1976:37) om ändring i lagen (1970:417) om marknadsdomstol m.m."
    anteckningar: "ikrafttr. av 1976:37"
  - beteckning: "1973:879"
    anteckningar: "ändr. 1, 3, 4, 9, 11, 13, 15, 20 §§, rubr. närmast före 13 §"
  - beteckning: "1972:732"
    anteckningar: "ändr. författningsrubr., 1-3, 6-10, 14, 16-22 §§, rubr. närmast före 3 §"
  - beteckning: "1971:113"
    anteckningar: "ändr. 1, 3, 4, 9, 11, 13, 15, 20 §§, rubr. närmast före 13 §"
  - beteckning: "1976:37"
    rubrik: "Lag (1976:37) om ändring i lagen (1970:417) om marknadsdomstol m.m."
    anteckningar: "ändr. 1,3, 4, 6, 9, 11, 13, 15, 18, 20 §§, rubr. närmast före 13 §; omtryck"
  - beteckning: "1993:682"
    rubrik: "Lag (1993:682) om ändring i lagen (1993:22) om ändring i lagen (1970:417) om marknadsdomstol m.m"
    anteckningar: "ändr. ikrafttr.best. till 1993:22"
  - beteckning: "2007:636"
    rubrik: "Förordning (2007:636) om ikraftträdande av lagen (2005:694) om ändring i lagen (1970:417) om marknadsdomstol m.m."
    anteckningar: "ikrafttr. av 2005:694"
  - beteckning: "2005:593"
    rubrik: "Lag (2005:593) om ändring i lagen (2005:110) om ändring i lagen (1970:417) om marknadsdomstol m.m."
    anteckningar: "ändr. 1 §, ikrafttr. i 2005:110"
  - beteckning: "2000:1176"
    rubrik: "Lag (2000:1176) om ändring i lagen (2000:1024) om ändring i lagen (1970:417) om marknadsdomstol m.m."
    anteckningar: "ändr. 1 § i 2000:1024"
---

# Lag (1970:417) om marknadsdomstol m.m.

## Inledande bestämmelser

### 1 §

Marknadsdomstolen handlägger mål och ärenden enligt

1. konkurrenslagen ([2008:579](https://selex.se/eli/sfs/2008/579)),

2. marknadsföringslagen ([2008:486](https://selex.se/eli/sfs/2008/486)),

3. lagen ([1994:1512](https://selex.se/eli/sfs/1994/1512)) om avtalsvillkor i konsumentförhållanden,

4. lagen ([1984:292](https://selex.se/eli/sfs/1984/292)) om avtalsvillkor mellan näringsidkare,

5. lagen ([2000:1175](https://selex.se/eli/sfs/2000/1175)) om talerätt för vissa utländska konsumentmyndigheter och konsumentorganisationer,

6. försäkringsavtalslagen ([2005:104](https://selex.se/eli/sfs/2005/104)),

7. lagen ([2005:590](https://selex.se/eli/sfs/2005/590)) om insyn i vissa finansiella förbindelser m.m.,

8. lagen ([2006:484](https://selex.se/eli/sfs/2006/484)) om franchisegivares informationsskyldighet,

9. lagen ([2010:510](https://selex.se/eli/sfs/2010/510)) om lufttransporter,

10. lagen ([2014:836](https://selex.se/eli/sfs/2014/836)) om näringsförbud,

11. lagen ([2010:1350](https://selex.se/eli/sfs/2010/1350)) om uppgiftsskyldighet i fråga om marknads- och konkurrensförhållanden, och

12. lagen ([2014:1344](https://selex.se/eli/sfs/2014/1344)) med kompletterande bestämmelser till EU:s tåg-, fartygs- och busspassagerarförordningar.

Bestämmelserna i 14–[22 §](#22)§ tillämpas inte i mål eller ärenden enligt konkurrenslagen, marknadsföringslagen, försäkringsavtalslagen, lagen om insyn i vissa finansiella förbindelser m.m., lagen om franchisegivares informationsskyldighet, 13 eller [15 §](#15) lagen om lufttransporter, lagen om näringsförbud, lagen om uppgiftsskyldighet i fråga om marknads- och konkurrensförhållanden eller [4 §](#4) lagen med kompletterande bestämmelser till EU:s tåg-, fartygs- och busspassagerarförordningar. I mål enligt marknadsföringslagen, försäkringsavtalslagen eller lagen om franchisegivares informationsskyldighet tilllämpas inte heller [13 a §](#13a). I stället gäller rättegångsreglerna i dessa lagar. Lag ([2015:344](https://selex.se/eli/sfs/2015/344)).

### 2 §

Mot Marknadsdomstolens dom eller beslut i mål och ärenden enligt denna lag får talan inte föras. Detsamma gäller domstolens beslut i övrigt enligt denna lag. Lag ([1998:649](https://selex.se/eli/sfs/1998/649)).

Marknadsdomstolens sammansättning m.m.

### 3 §

Marknadsdomstolen består av en ordförande, en vice ordförande samt fem särskilda ledamöter. Lag ([1993:22](https://selex.se/eli/sfs/1993/22)).

### 4 §

Ordföranden, vice ordföranden och en av de särskilda ledamöterna skall vara jurister och ha erfarenhet som domare. De andra särskilda ledamöterna skall vara ekonomiska experter.

För vice ordföranden och var och en av de särskilda ledamöterna finns en eller flera ersättare. Bestämmelserna om vice ordförande och särskild ledamot gäller även ersättare. Lag ([1993:22](https://selex.se/eli/sfs/1993/22)).

### 6 §

I lagen ([2010:1390](https://selex.se/eli/sfs/2010/1390)) om utnämning av ordinarie domare finns bestämmelser om utnämning av ordförande i Marknadsdomstolen. Vice ordförande, övriga ledamöter och ersättare förordnas av regeringen för viss tid. Lag ([2010:1396](https://selex.se/eli/sfs/2010/1396)).

### 7 §

Ledamot och ersättare i marknadsdomstolen skall vara svensk medborgare och får inte vara underårig eller ha förvaltare enligt [11 kap. 7 § föräldrabalken](https://selex.se/eli/sfs/1949/381#kap11.7). Innan ledamot eller ersättare börjar tjänstgöra i domstolen, skall han ha avlagt domared. Lag ([1988:1288](https://selex.se/eli/sfs/1988/1288)).

### 8 §

Bestämmelserna i [4 kap. rättegångsbalken](https://selex.se/eli/sfs/1942/740) om jäv mot domare äger motsvarande tillämpning på ledamot i marknadsdomstolen. Lag ([1972:732](https://selex.se/eli/sfs/1972/732)).

### 9 §

Marknadsdomstolen är beslutför, när ordföranden och tre andra ledamöter är närvarande.

Ordföranden får ensam på domstolens vägnar

1. vidta förberedande åtgärder,

2. meddela beslut om avskrivning,

3. besluta om rättelse av en dom eller ett beslut under de förutsättningar som anges i [17 kap. 15 § första stycket rättegångsbalken](https://selex.se/eli/sfs/1942/740#kap17.15),

4. avslå en begäran om att domstolen ska pröva en fråga om interimistiskt förbud eller åläggande utan att motparten getts tillfälle att yttra sig, och

5. meddela prövningstillstånd under de förutsättningar som anges i [2 kap. 4 § tredje stycket rättegångsbalken](https://selex.se/eli/sfs/1942/740#kap2.4).

Ordföranden får förordna sekreterare hos domstolen att ensam på domstolens vägnar vidta förberedande åtgärder. Lag ([2008:589](https://selex.se/eli/sfs/2008/589)).

### 10 §

Om det framkommer skiljaktiga meningar vid en överläggning tillämpas föreskrifterna i [16 kap. rättegångsbalken](https://selex.se/eli/sfs/1942/740) om omröstning i tvistemål. Domstolen bestämmer dock själv i vilken ordning ledamöterna skall säga sin mening. Lag ([1986:1158](https://selex.se/eli/sfs/1986/1158)).

### 10 a §

Dom skall meddelas så snart som det är möjligt. Den skall skrivas under av rättens ordförande. Kopia av domen skall skickas till parterna samma dag som domen meddelas. Vad som sägs om dom gäller också slutligt beslut. Lag ([1999:115](https://selex.se/eli/sfs/1999/115)).

## Konsumentombudsmannen

### 11 §

För frågor om marknadsföring och frågor om avtalsvillkor i konsumentförhållanden finns en konsumentombudsman. Ombudsmannen utses av regeringen för viss tid och skall vara jurist. Lag ([2004:452](https://selex.se/eli/sfs/2004/452)).

### 12 §

Har upphört att gälla genom lag ([1982:731](https://selex.se/eli/sfs/1982/731)).

## Förfarandet

### 13 §

Ansökan görs skriftligen om förbud eller åläggande enligt [1 §](#1) lagen ([1994:1512](https://selex.se/eli/sfs/1994/1512)) om avtalsvillkor i konsumentförhållanden eller [1 §](#1) lagen ([1984:292](https://selex.se/eli/sfs/1984/292)) om avtalsvillkor mellan näringsidkare. Av ansökan ska de skäl framgå på vilka ansökan grundas och den utredning som sökanden åberopar. Lag ([2009:1271](https://selex.se/eli/sfs/2009/1271)).

### 13 a §

I fråga om rätt för sammanslutningar av näringsidkare att medverka i mål som avses i [13 §](#13) gäller följande särskilda regler.

Om en sammanslutning av näringsidkare gör sannolikt att utgången av målet kan ha betydande intresse för medlemmarna i sammanslutningen, får Marknadsdomstolen på ansökan av sammanslutningen tillåta att denna, vid sidan av en enskild part, medverkar i förfarandet och därvid åberopar bevisning.

Ansökningen om medverkan skall vara skriftlig och innehålla de skäl som den grundas på.

Parterna skall beredas tillfälle att yttra sig över ansökningen. Denna får inte bifallas, om parten på den sida som ansökningen om medverkan avser motsätter sig detta. Lag ([1993:22](https://selex.se/eli/sfs/1993/22)).

### 14 §

Sökanden och dennes motpart ska beredas tillfälle att vid sammanträde inför Marknadsdomstolen lägga fram sina synpunkter och förebringa den utredning de vill åberopa.

I mål enligt lagen ([1994:1512](https://selex.se/eli/sfs/1994/1512)) om avtalsvillkor i konsumentförhållanden ska Konsumentombudsmannen kallas till sammanträde, även om han inte är sökande. Vidare ska den som medverkar enligt [13 a §](#13a) kallas till sammanträde.

Före sammanträde kan muntlig eller skriftlig förberedelse äga rum i den utsträckning domstolen bestämmer. Lag ([2009:1271](https://selex.se/eli/sfs/2009/1271)).

### 15 §

Mål får avgöras utan sammanträde enligt [14 §](#14) första stycket, om tillfredsställande utredning föreligger och part inte begär sammanträde. Ansökan som uppenbart inte förtjänar avseende får avslås utan sådant sammanträde.

Fråga om förbud eller åläggande enligt [6 §](#6) lagen ([1994:1512](https://selex.se/eli/sfs/1994/1512)) om avtalsvillkor i konsumentförhållanden får prövas utan sammanträde enligt [14 §](#14) första stycket.

Förbud eller åläggande som avses i andra stycket får inte beslutas utan att den som förbudet eller åläggandet avser fått tillfälle att yttra sig i frågan, såvida det inte finns anledning anta att denne avvikit eller på annat sätt håller sig undan. Lag ([2009:1271](https://selex.se/eli/sfs/2009/1271)).

### 16 §

Bestämmelserna i [5 kap. rättegångsbalken](https://selex.se/eli/sfs/1942/740) skall tillämpas vid Marknadsdomstolen. Lag ([2005:694](https://selex.se/eli/sfs/2005/694)).

### 17 §

Vid Marknadsdomstolens sammanträden skall protokoll föras. Berättelser som lämnas under förhör i bevissyfte behöver inte dokumenteras. Lag ([2005:694](https://selex.se/eli/sfs/2005/694)).

### 18 §

Marknadsdomstolen får vid vite förelägga part eller annan, som kan antas ha sådana upplysningar att lämna som är av betydelse i målet, att inställa sig personligen inför domstolen. Domstolen kan besluta att den som inte är part skall höras som vittne. Därvid tillämpas [36 kap. 3, 5 och 6 §§, 10 § andra stycket, 11 §, 13 § första stycket och 14 § rättegångsbalken](https://selex.se/eli/sfs/1942/740#kap36.3). Vägrar vittne utan giltigt skäl att avlägga ed eller att avge vittnesmål eller besvara fråga, får domstolen vid vite förelägga vittnet att fullgöra sin skyldighet.

Part eller den som medverkar enligt [13 a §](#13a) får även föreläggas vid vite att tillhandahålla domstolen handling, varuprov och liknande som kan ha betydelse i målet. Detta innebär dock inte någon skyldighet att röja företagshemligheter av teknisk natur.

I fråga om vite som avses i denna paragraf gäller [9 kap. 8 § rättegångsbalken](https://selex.se/eli/sfs/1942/740#kap9.8).

Den som inte är part och inte heller medverkar enligt [13 a §](#13a) och som efter kallelse av Marknadsdomstolen inställt sig inför domstolen har rätt till ersättning enligt vad i rättegångsbalken är föreskrivet om ersättning till vittne eller sakkunnig. I mål där Konsumentombudsmannen för talan tillämpas bestämmelserna för mål om allmänt åtal. I andra mål tillämpas bestämmelserna för mål vari förlikning är tillåten. Skall ersättning utges av parterna en för båda och båda för en, skall domstolen slutligt fördela kostnaden mellan dem med hälften på vardera. Lag ([1993:22](https://selex.se/eli/sfs/1993/22)).

### 19 §

I Marknadsdomstolens dom varigenom mål avgörs skall de skäl anges på vilka domen grundas. Domen och ett sådant beslut som avses i [15 §](#15) andra stycket skall sändas till parterna och till den som medverkar enligt [13 a §](#13a) samma dag som domen eller beslutet meddelas. Lag ([2004:452](https://selex.se/eli/sfs/2004/452)).

### 20 §

Ska en ansökan, en kallelse eller ett föreläggande tillställas en part eller någon annan, sker det genom delgivning. Detsamma gäller en dom eller ett beslut som sänds enligt [19 §](#19). För andra handlingar får delgivning användas om det anses erforderligt.

Delgivning av sådana domar eller beslut av Marknadsdomstolen, som innefattar vitesföreläggande enligt lagen ([1994:1512](https://selex.se/eli/sfs/1994/1512)) om avtalsvillkor i konsumentförhållanden eller lagen ([1984:292](https://selex.se/eli/sfs/1984/292)) om avtalsvillkor mellan näringsidkare, får inte ske enligt 34–[37 §](#37)§ delgivningslagen ([2010:1932](https://selex.se/eli/sfs/2010/1932)), om det inte med beaktande av vad som har framkommit i det aktuella delgivningsärendet eller vid andra delgivningsförsök med delgivningsmottagaren finns anledning att anta att han eller hon har avvikit eller på annat sätt håller sig undan. Lag ([2010:1939](https://selex.se/eli/sfs/2010/1939)).

## Övriga bestämmelser

### 21 §

Den som obehörigen yppar vad som enligt marknadsdomstolens beslut icke får uppenbaras, dömes till böter eller fängelse i högst ett år, om ej gärningen är belagd med straff i brottsbalken. Lag ([1972:732](https://selex.se/eli/sfs/1972/732)).

### 22 §

Fråga om utdömande av vite enligt [18 §](#18) prövas av marknadsdomstolen. Lag ([1972:732](https://selex.se/eli/sfs/1972/732)).