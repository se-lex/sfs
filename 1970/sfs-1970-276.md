---
beteckning: 1970:276
rubrik: Förordning om doktorsavhandlingar
departement: Utbildningsdepartementet
utfardad_datum: 1970-05-27
publicerad_datum: 2008-10-08
pdf_url: https://svenskforfattningssamling.se/sites/default/files/sfs/1970-05/SFS1970-276.pdf
andringsforfattningar:
  - beteckning: "1984:826"
    rubrik: "Förordning (1984:826) om ändring i förordningen (1970:276) om doktorsavhandlingar"
    ikraft_datum: 1985-01-01
    anteckningar: upph. 2 §
  - beteckning: "1991:1101"
    rubrik: "Förordning (1991:1101) om ändring i förordningen (1970:276) om doktorsavhandlingar"
    ikraft_datum: 1991-07-01
    anteckningar: ändr. 5 §
  - beteckning: "1993:864"
    rubrik: "Förordning (1993:864) om ändring i förordningen (1970:276) om doktorsavhandlingar"
    ikraft_datum: 1993-07-01
    anteckningar: "ändr. 3, 5, 6 §§"
  - beteckning: "1998:82"
    rubrik: "Förordning (1998:82) om upphävande av förordningen (1970:276) om doktorsavhandlingar"
    anteckningar: upph.
  - beteckning: "1977:592"
    rubrik: "Förordning (1977:592) om ändring i kungörelsen (1970:276) om doktorsavhandlingar"
    anteckningar: "ändr. författningsrubr., 5-7 §§"
---

# Förordning (1970:276) om doktorsavhandlingar

## 1 §

Av statsmedel ersättes sådan skälig kostnad för framställning av doktorsavhandling, som fordras för avläggande av doktorsexamen, såvitt gäller slutlig utskrift av manuskript, översättning eller språkgranskning och mångfaldigande.

Kostnad för översättning av doktorsavhandling till främmande språk eller för språkgranskning av doktorsavhandling som avfattats på främmande språk ersättes, såvitt gäller annan del än obligatorisk sammanfattning på främmande språk, endast om det är önskvärt att de forskningsresultat som redovisas i avhandlingen blir kända utom landet.

Kostnad för mångfaldigande genom tryckning ersättes endast om det är önskvärt att de forskningsresultat som redovisas i doktorsavhandlingen får stor spridning.

## 3 §

Av statsmedel ersätts även skälig kostnad för mångfaldigande på billigaste framställningssätt av de vetenskapliga uppsatser som sammanfattats i sammanläggningsavhandling. Förordning ([1993:864](https://selex.se/eli/sfs/1993/864)).

## 4 §

Vid bestämmandet av ersättning enligt 1 - [3 §](#3)§ skall skälig hänsyn tagas till annan ersättning som utgår till framställning av doktorsavhandlingen eller till mångfaldigande av de vetenskapliga uppsatser, som sammanfattats i sammanläggningsavhandlingen.

## 5 §

Fråga om ersättning samt fråga huruvida villkor enligt [1 §](#1) andra eller tredje stycket är uppfyllt prövas av styrelsen för universitetet eller  högskolan.

Innan ansökan om ersättning för kostnad, som avser mångfaldigande av doktorsavhandling genom tryckning, avslås på grund av bestämmelsen i [1 §](#1) tredje stycket, bör yttrande inhämtas från det forskningsråd till vars ämnesområde avhandlingen hör.

Beslut som avser fråga huruvida villkor enligt [1 §](#1) andra eller tredje stycket är uppfyllt får inte överklagas. Förordning ([1993:864](https://selex.se/eli/sfs/1993/864)).

## 6 §

Till universitetets eller högskolans bibliotek överlämnas

1. av tryckt doktorsavhandling 150 exemplar, om ersättning för tryckningskostnad utgår enligt denna förordning,

2. av doktorsavhandling, som mångfaldigats på annat sätt än genom tryckning, 100 exemplar, om ersättning för kostnad för mångfaldigande utgår enligt denna förordning. Förordning ([1993:864](https://selex.se/eli/sfs/1993/864)).

## 7 §

Närmare föreskrifter för tillämpningen av denna förordning meddelas av högskolestyrelsen. Förordning ([1977:592](https://selex.se/eli/sfs/1977/592)).