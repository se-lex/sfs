---
beteckning: 1970:601
rubrik: Förordning om tillsyn över Värdepapperscentralen VPC Aktiebolag
departement: Finansdepartementet
utfardad_datum: 1970-11-20
publicerad_datum: 2008-10-08
pdf_url: https://svenskforfattningssamling.se/sites/default/files/sfs/1970-11/SFS1970-601.pdf
andringsforfattningar:
  - beteckning: "1983:41"
    rubrik: "Förordning (1983:41) om ändring i förordningen (1970:601) om tillsyn över Värdepapperscentralen VPC Aktiebolag"
    ikraft_datum: 1983-02-09
    anteckningar: ändr. 7 §
  - beteckning: "1985:38"
    rubrik: "Förordning (1985:38) om ändring i förordningen (1970:601) om tillsyn över Värdepapperscentralen VPC Aktiebolag"
    ikraft_datum: 1985-02-15
    anteckningar: ändr. 7 §
  - beteckning: "1987:649"
    rubrik: "Förordning (1987:649) om ändring i förordningen (1970:601) om tillsyn över Värdepapperscentralen VPC Aktiebolag"
    ikraft_datum: 1987-07-01
    anteckningar: "ändr. 1, 5 §§"
  - beteckning: "1988:73"
    rubrik: "Förordning (1988:73) om ändring i förordningen (1970:601) om tillsyn över Värdepapperscentralen VPC Aktiebolag"
    ikraft_datum: 1988-03-25
    anteckningar: ändr. 7 §
  - beteckning: "1988:978"
    rubrik: "Förordning (1988:978) om ändring i förordningen (1970:601) om tillsyn över Värdepapperscentralen VPC Aktiebolag"
    ikraft_datum: 1988-09-29
    anteckningar: upph. 7 §
  - beteckning: "1989:845"
    anteckningar: upph.
  - beteckning: "1977:1115"
    rubrik: "Förordning (1977:1115) om ändring i förordningen (1970:601) om tillsyn över Värdepapperscentralen VPC Aktiebolag"
    anteckningar: ändr. 7 §
  - beteckning: "1976:853"
    rubrik: "Förordning (1976:853) om ändring i kungörelsen (1970:601) om tillsyn över Värdepapperscentralen VPC Aktiebolag"
    anteckningar: "ändr. författningsrubr., 1, 5 §§"
  - beteckning: "1971:973"
    anteckningar: ändr. 7 §
---

# Förordning (1970:601) om tillsyn över Värdepapperscentralen VPC Aktiebolag

### 1 §

Bankinspektionen skall övervaka att Värdepapperscentralen VPC Aktiebolag (värdepapperscentralen) i sin verksamhet följer lagen ([1987:623](https://selex.se/eli/sfs/1987/623)) om förenklad aktiehantering, aktiebolagslagen ([1975:1385](https://selex.se/eli/sfs/1975/1385)) och för centralen gällande bolagsordning samt andra föreskrifter som gäller för centralens verksamhet.

Inspektionen skall också i övrigt med uppmärksamhet följa värdepapperscentralens verksamhet i den mån det behövs för kännedom om de förhållanden som kan inverka på centralens säkerhet eller eljest är av betydelse för en sund utveckling av verksamheten. Förordning ([1987:649](https://selex.se/eli/sfs/1987/649)).

### 2 §

Bankinspektionen utövar tillsynen med ledning av handlingar, som värdepapperscentralen enligt bolagsordningen skall sända över till inspektionen, och upplysningar, som inspektionen inhämtar vid särskild undersökning eller på annat sätt.

### 3 §

Bankinspektionen har rätt att kalla till extra bolagsstämma och till sammanträde med värdepapperscentralens styrelse. Företrädare för inspektionen får närvara och deltaga i överläggningar vid bolagsstämma eller vid sådant styrelsesammanträde som utlysts av inspektionen.

### 4 §

Bankinspektionen har rätt att meddela närmare föreskrifter om hur värdepapperscentralens räkenskaper skall föras. Föreskrifter får meddelas också om förvaring och inventering av värdehandlingar.

### 5 §

Har värdepapperscentralen fattat beslut som står i strid med lag eller bolagsordningen, får bankinspektionen förbjuda att beslutet verkställes. Har sådant beslut redan verkställts, får inspektionen förelägga styrelsen att göra rättelse om det kan ske.

Sker svårare avvikelse från lagen ([1987:623](https://selex.se/eli/sfs/1987/623)) om förenklad aktiehantering eller aktiebolagslagen ([1975:1385](https://selex.se/eli/sfs/1975/1385)), skall inspektionen anmäla förhållandet till regeringen. Förordning ([1987:649](https://selex.se/eli/sfs/1987/649)).

### 6 §

Bankinspektionen kan meddela erinringar i fråga om värdepapperscentralens verksamhet även om avvikelse från lag icke skett.

## Övergångsbestämmelser

[1983:41](https://selex.se/eli/sfs/1983/41)

Denna förordning träder i kraft dagen efter den dag, då förordningen enligt uppgift på den utkommit från trycket i Svensk författningssamling och tillämpas i fråga om bidrag som skall erläggas från och med år 1983.