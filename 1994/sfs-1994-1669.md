---
beteckning: 1994:1669
rubrik: Förordning om vissa sanktioner avseende Angola
departement: Utrikesdepartementet
utfardad_datum: 1994-12-20
publicerad_datum: 2020-06-03
pdf_url: https://svenskforfattningssamling.se/sites/default/files/sfs/1994-12/SFS1994-1669.pdf
andringsforfattningar:
  - beteckning: "1998:12"
    rubrik: "Förordning (1998:12) om ändring i förordningen (1994:1669) om vissa sanktioner avseende Angola"
    ikraft_datum: 1998-02-15
    anteckningar: "upph. 5 §; ändr. 1, 6 §§"
  - beteckning: "1998:1354"
    rubrik: "Förordning (1998:1354) om ändring i förordningen (1994:1669) om vissa sanktioner avseende Angola"
    ikraft_datum: 1998-12-15
    anteckningar: "ändr. 1, 6 §§"
  - beteckning: "2003:6"
    anteckningar: upph.
---

# Förordning (1994:1669) om vissa sanktioner avseende Angola

## Inledande bestämmelse

### 1 §

Denna förordning innehåller bestämmelser som behövs för att Sverige skall kunna uppfylla sina åtaganden enligt FN:s säkerhetsråds resolution nr 864 (1993) den 15 september 1993 såvitt avser beslutet att förhindra försäljning och leverans av krigsmateriel till Unita (União Nacional para a Independência Total de Angola).

Ytterligare bestämmelser om sanktioner som gäller Angola finns i rådets förordning (EG) nr 1705/98 av den 28 juli 1998 om avbrytande av vissa ekonomiska förbindelser med Angola för att få "União Nacional para a Independência Total de Angola" (Unita) att uppfylla sina skyldigheter i fredsprocessen samt om upphävande av rådets förordning (EG) nr 2229/97. Förordning ([1998:1354](https://selex.se/eli/sfs/1998/1354)).

## Förbud mot handel med krigsmateriel och liknande materiel

### 2 §

Med krigsmateriel och liknande materiel avses i denna förordning materiel som är upptagen i bilagan till förordningen ([1992:1303](https://selex.se/eli/sfs/1992/1303)) om krigsmateriel.

### 3 §

Krigsmateriel och liknande materiel får inte föras ut ur Sverige, om bestämmelselandet är Angola.

### 4 §

Krigsmateriel och liknande materiel får inte föras in i Angola.

## Undantag från förbuden

### 6 §

Efter beslut av regeringen i det enskilda fallet får varor som anges i 3 och [4 §](#4)§ föras in i Angola vid sådana gränsstationer i landet som anges i bilaga 4 till rådets förordning (EG) nr 1705/98. Förordning ([1998:1354](https://selex.se/eli/sfs/1998/1354)).

## Gemensamma bestämmelser

### 7 §

En svensk medborgare som utomlands utför en handling som är förbjuden enligt 1, 3 eller [4 §](#4) döms enligt lagen ([1971:176](https://selex.se/eli/sfs/1971/176)) om vissa internationella sanktioner och vid svensk domstol, även om [2 kap. 2 eller 3 § brottsbalken](https://selex.se/eli/sfs/1962/700#kap2.2) inte är tillämplig och trots 2 kap. [5 a §](#kap2.5a) första och andra stycket den balken.