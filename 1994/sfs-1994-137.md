---
beteckning: 1994:137
rubrik: Lag om mottagande av asylsökande m.fl.
departement: Justitiedepartementet
utfardad_datum: 1994-03-30
ikraft_datum: 1994-07-01
publicerad_datum: 2025-05-26
forarbeten: "Prop. 1993/94:94, bet. 1993/94:SfU11, rskr. 1993/94:188"
pdf_url: https://svenskforfattningssamling.se/sites/default/files/sfs/1994-03/SFS1994-137.pdf
---

# Lag om mottagande av asylsökande m.fl.

## Allmänna bestämmelser

### 1 §

I denna lag finns bestämmelser om sysselsättning för och bistånd till utlänningar som

1. har ansökt om uppehållstillstånd i Sverige som flykting enligt 4 kap. [1 §](#kap4.1) eller som alternativt skyddsbehövande enligt [4 kap. 2 § utlänningslagen](https://selex.se/eli/sfs/2005/716#kap4.2) ([2005:716](https://selex.se/eli/sfs/2005/716)) eller motsvarande äldre bestämmelser (asylsökande),

2. har ansökt om eller beviljats uppehållstillstånd med tillfälligt skydd eller uppehållstillstånd efter tillfälligt skydd med stöd av bestämmelserna i [21 kap. 2, 3, 4 eller 6 § utlänningslagen](https://selex.se/eli/sfs/2005/716#kap21.2) och som inte är folkbokförda här i landet, eller

3. har ansökt om uppehållstillstånd i Sverige och av särskilda skäl medgetts rätt att vistas här medan ansökan prövas.

I [10 kap. 2 § socialtjänstlagen](https://selex.se/eli/sfs/2001/453#kap10.2) ([2025:400](https://selex.se/eli/sfs/2025/400)) finns bestämmelser som innebär att den som omfattas av denna lag i vissa fall inte har rätt till insatser eller ekonomiskt bistånd enligt den lagen. Lag ([2025:417](https://selex.se/eli/sfs/2025/417)).

### 1 a §

Barn under 18 år som saknar uppehållstillstånd och som inte bor på ett asylboende omfattas inte av denna lag, om de bor hos en vårdnadshavare som har uppehållstillstånd.

Utlänningar som är medborgare i någon av Europeiska unionens medlemsstater omfattas av denna lag endast om det finns synnerliga skäl för det.

Utlänningar som avses i [1 §](#1) första stycket 1 som har beviljats ett tidsbegränsat uppehållstillstånd och vars rätt till bistånd enligt denna lag har upphört omfattas inte av lagen om de ansöker om ett fortsatt tillstånd på samma grund eller ansöker om ett nytt tillstånd med stöd av någon bestämmelse i lagen ([2017:353](https://selex.se/eli/sfs/2017/353)) om uppehållstillstånd för studerande på gymnasial nivå och ansökan har kommit in till Migrationsverket innan det tidigare tillståndet har upphört att gälla.

En utlänning som vistas här med stöd av ett tidsbegränsat uppehållstillstånd enligt [5 kap. 15 eller 15 b § utlänningslagen](https://selex.se/eli/sfs/2005/716#kap5.15) ([2005:716](https://selex.se/eli/sfs/2005/716)) omfattas inte av denna lag. Detsamma gäller en utlänning för vilken en ansökan om ett sådant tillstånd är under prövning. Lag ([2025:57](https://selex.se/eli/sfs/2025/57)).

### 1 b §

I 2 och [3 §](#3)§ finns särskilda bestämmelser om mottagande av barn under 18 år som vid ankomsten till Sverige är skilda från båda sina föräldrar eller från någon annan vuxen person som får anses ha trätt i föräldrarnas ställe, eller som efter ankomsten står utan sådan ställföreträdare (ensamkommande barn). Bestämmelserna är tillämpliga endast så länge barnet är att anse som ensamkommande. Lag ([2025:57](https://selex.se/eli/sfs/2025/57)).

### 1 c §

Ett beslut om överföring enligt Europaparlamentets och rådets förordning [(EU) nr 604/2013](https://eur-lex.europa.eu/legal-content/SV/ALL/?uri=celex%3A32013R0604) av den 26 juni 2013 om kriterier och mekanismer för att avgöra vilken medlemsstat som är ansvarig för att pröva en ansökan om internationellt skydd som en tredjelandsmedborgare eller en statslös har lämnat in i någon medlemsstat (omarbetning) (Dublinförordningen) ska anses som ett beslut om avvisning eller utvisning vid tillämpningen av denna lag. Lag ([2017:578](https://selex.se/eli/sfs/2017/578)).

### 2 §

Migrationsverket ska ha huvudansvaret för mottagandet av utlänningar som avses i [1 §](#1) första stycket 1 och 2 och för detta ändamål driva asylboenden. Migrationsverket får uppdra åt andra att driva asylboenden.

En kommun får anordna boenden för ensamkommande barn som omfattas av [1 §](#1) första stycket 1 och 2. Det som sägs om asylboenden i 14 och [15 §](#15)§ ska gälla även sådana boenden.

En kommun får också anordna boenden för övriga utlänningar som avses i [1 §](#1) första stycket 2. Det som sägs om asylboenden i denna lag ska gälla även sådana boenden. Lag ([2025:57](https://selex.se/eli/sfs/2025/57)).

### 3 §

Utlänningar som avses i [1 §](#1) första stycket 1 ska av Migrationsverket tilldelas en plats på ett asylboende. För utlänningar som avses i [1 §](#1) första stycket 2 ska Migrationsverket erbjuda en plats på ett asylboende eller anvisa en kommun som ska ordna boendet.

Första stycket gäller inte ensamkommande barn som avses i [1 §](#1) första stycket 1 och 2. För dessa barn ska Migrationsverket i stället anvisa en kommun som ska ordna boendet. När Migrationsverket anvisat en kommun ska det anses att barnet vistas i den kommunen i den mening som avses i [29 kap. 4 § socialtjänstlagen](https://selex.se/eli/sfs/2001/453#kap29.4) ([2025:400](https://selex.se/eli/sfs/2025/400)).

En kommun som har anvisats att ta emot ett ensamkommande barn får placera barnet i ett boende i en annan kommun endast om

1. kommunerna har ingått en överenskommelse om placeringen,

2. placeringen sker med stöd av lagen ([1990:52](https://selex.se/eli/sfs/1990/52)) med särskilda bestämmelser om vård av unga eller med stöd av socialtjänstlagen i fråga om barn med motsvarande vårdbehov, eller

3. det med hänsyn till barnets vårdbehov finns synnerliga skäl. Lag ([2025:417](https://selex.se/eli/sfs/2025/417)).

### 3 a §

En utlänning som avses i [1 §](#1) första stycket 1 och 2 ska registreras vid ett asylboende. Migrationsverket ansvarar sedan för att bistånd lämnas enligt denna lag.

För utlänningar som avses i [1 §](#1) första stycket 3 ska biståndet lämnas av socialnämnden i den kommun där utlänningen vistas.

En kommun ska lämna bistånd enligt denna lag till utlänningar som avses i [1 §](#1) första stycket 2 om de vistas i kommunen och om biståndet behövs till dess att Migrationsverket tar över ansvaret för att bistånd lämnas. Lag ([2025:57](https://selex.se/eli/sfs/2025/57)).

### 3 b §

Vid fördelningen av anvisningar enligt [3 §](#3) första stycket mellan kommuner ska hänsyn tas till kommunens arbetsmarknadsförutsättningar, befolkningsstorlek, sammantagna mottagande av nyanlända och ensamkommande barn samt omfattningen av asylsökande som vistas i kommunen. Lag ([2022:1006](https://selex.se/eli/sfs/2022/1006)).

## Samhällsintroduktion

### 3 c §

En utlänning som avses i [1 §](#1) första stycket 1 och 2 ska delta i samhällsintroduktion, om han eller hon har fyllt 16 år. Det gäller dock inte om utlänningen med hänsyn till sina personliga förhållanden har synnerliga skäl att inte delta.

Samhällsintroduktionen ska anordnas av Migrationsverket. Lag ([2025:57](https://selex.se/eli/sfs/2025/57)).

## Sysselsättning

### 4 §

Migrationsverket får ge dem som avses i [1 §](#1) första stycket 1 och 2 sysselsättning genom att de får tillfälle att delta i svenskundervisning, i skötseln av asylboenden och i annan verksamhet som bidrar till att göra vistelsen meningsfull. Lag ([2025:57](https://selex.se/eli/sfs/2025/57)).

### 5 §

Utlänningar som deltar i verksamhet som avses i [4 §](#4) ska inte anses som arbetstagare.

De ska dock likställas med arbetstagare vid tillämpning av 2 kap. 1-[9 §](#9)§, 3 kap. 1-4 och 6-[13 §](#13)§, 4 kap. 1-4 och 8-[10 §](#10)§, 5 kap. 1-[3 §](#3)§ samt 7-[9 kap. arbetsmiljölagen](https://selex.se/eli/sfs/1977/1160) ([1977:1160](https://selex.se/eli/sfs/1977/1160)).

Därvid ska vad i arbetsmiljölagen sägs om arbetsgivare gälla den som svarar för den verksamhet i vilken utlänningen deltar. Lag ([2008:941](https://selex.se/eli/sfs/2008/941)).

### 6 §

Om utlänningar skall delta i verksamhet som avses i [4 §](#4) och som drivs av någon annan än Migrationsverket skall skriftligt avtal om villkoren för verksamheten träffas mellan verket och den som driver verksamheten. Migrationsverket får uppdra åt andra att träffa sådana avtal. Lag ([2000:296](https://selex.se/eli/sfs/2000/296)).

### 7 §

Strider en överenskommelse mellan den som tillhandahåller sysselsättning och en utlänning mot ett avtal enligt [6 §](#6) är överenskommelsen ogiltig.

## Rätt till bistånd

### 8 §

Bistånd enligt 13-[19 §](#19)§ lämnas till utlänningar som avses i [1 §](#1) första stycket 1 och 2 under förutsättning att de är registrerade vid ett asylboende.

Utlänningar som bor på ett asylboende har rätt till bistånd även efter det att de har beviljats uppehållstillstånd, om de inte anvisats eller kunnat utnyttja en anvisad plats i en kommun.

Utlänningar som inte bor på ett asylboende och som har rätt till bistånd enligt denna lag har rätt till bistånd även efter det att de har beviljats uppehållstillstånd, under en månad från dagen för beslutet om uppehållstillstånd.

Dagersättning och särskilt bidrag får inte betalas ut för tid då en utlänning deltar i ett arbetsmarknadspolitiskt program som kan ge rätt till etablerings-ersättning. Lag ([2025:57](https://selex.se/eli/sfs/2025/57)).

### 8 a §

En utlänning som avses i [1 §](#1) första stycket 1 har rätt till dagersättning och särskilt bidrag enligt 17 respektive [18 §](#18) endast under förutsättning att utlänningen bor enbart på det asylboende där han eller hon har tilldelats plats enligt [3 §](#3) första stycket.

Första stycket gäller inte för ensamkommande barn. Det gäller inte heller för en utlänning som

1. bor tillsammans med en medlem av den närmaste familjen som är bosatt i Sverige, eller

2. med hänsyn till sina personliga förhållanden har synnerliga skäl att inte bo på asylboende. Lag ([2025:57](https://selex.se/eli/sfs/2025/57)).

### 9 §

Bistånd enligt 17--[19 §](#19)§ lämnas till utlänningar som avses i [1 §](#1) första stycket 3. Bistånd lämnas dock inte, om ansökan om uppehållstillstånd avser endast en förlängning av ett tidigare tillstånd på i övrigt oförändrade villkor.

### 10 §

Dagersättning enligt [17 §](#17) får sättas ned för en utlänning som fyllt 18 år om han eller hon

1. utan giltigt skäl vägrar att delta i verksamhet som avses i [4 §](#4),

2. försvårar utredningen i ärendet om uppehållstillstånd genom att inte medverka till att klarlägga sin identitet, eller

3. försvårar utredningen i ärendet om uppehållstillstånd genom att hålla sig undan.

Nedsättning enligt första stycket får dock inte avse den del av ersättningen som är avsedd att täcka utgifter för utlänningens egen mathållning.

Dagersättningen får sättas ned helt för utlänningar som avses i [1 §](#1) första stycket 1 eller 2 om utlänningen även efter det att nedsättning har gjorts enligt första stycket

1. utan giltigt skäl vägrar att delta i verksamhet som avses i [4 §](#4),

2. försvårar utredningen i ärendet om uppehållstillstånd genom att inte medverka till att klarlägga sin identitet, eller

3. försvårar utredningen i ärendet om uppehållstillstånd genom att hålla sig undan.

Nedsättning enligt tredje stycket får endast ske om utlänningen erbjuds plats på ett asylboende och fri kost ingår i den erbjudna inkvarteringen.

Bestämmelserna om nedsättning av dagersättning tillämpas också i de fall en utlänning utan giltigt skäl vägrar medverka till en åtgärd som är nödvändig för att ett beslut om avvisning eller utvisning ska kunna verkställas. Lag ([2025:57](https://selex.se/eli/sfs/2025/57)).

### 11 §

Rätten till bistånd upphör

1. när uppehållstillstånd ges utom i fall som avses i [1 §](#1) första stycket 2 samt [8 §](#8) andra och tredje stycket, eller

2. när utlänningen lämnar landet.

För en vuxen utlänning som inte bor tillsammans med ett eget barn under 18 år eller ett barn under 18 år för vilket han eller hon får anses ha trätt i föräldrarnas ställe upphör rätten till bistånd, om det inte är uppenbart oskäligt, också

1. när utlänningens tidsfrist för frivillig avresa enligt [8 kap. 21 § första stycket utlänningslagen](https://selex.se/eli/sfs/2005/716#kap8.21) ([2005:716](https://selex.se/eli/sfs/2005/716)) löper ut, eller

2. när beslutet om avvisning eller utvisning får laga kraft, om beslutet inte innehåller någon tidsfrist för frivillig avresa.

Rätten till bistånd upphör dock inte när den tidsfrist som anges i andra stycket 1 löper ut om beslutet om avvisning eller utvisning då inte får verkställas till följd av att Migrationsverket eller en domstol har beslutat om inhibition eller har beviljat ny prövning enligt [12 kap. 19 § utlänningslagen](https://selex.se/eli/sfs/2005/716#kap12.19). Rätten till bistånd upphör då, om det inte är uppenbart oskäligt, i stället en vecka efter det att beslutet om avvisning eller utvisning på nytt blir verkställbart. Lag ([2016:381](https://selex.se/eli/sfs/2016/381)).

### 11 a §

Om rätten till bistånd har upphört enligt [11 §](#11) andra eller tredje stycket och Migrationsverket eller en domstol därefter beslutar om inhibition i verkställighetsärendet eller beviljar ny prövning enligt [12 kap. 19 § utlänningslagen](https://selex.se/eli/sfs/2005/716#kap12.19) ([2005:716](https://selex.se/eli/sfs/2005/716)), har utlänningen efter anmälan till Migrationsverket åter rätt till bistånd enligt denna lag. Blir beslutet om avvisning eller utvisning på nytt verkställbart upphör rätten till bistånd, om det inte är uppenbart oskäligt, en vecka efter den tidpunkten. Lag ([2016:381](https://selex.se/eli/sfs/2016/381)).

### 12 §

Den som håller sig undan så att ett beslut om avvisning eller utvisning inte kan verkställas har inte rätt till bistånd.

### 12 a §

Har betecknats [19 b §](#19b) genom lag ([2025:57](https://selex.se/eli/sfs/2025/57)).

## Förmåner

### 13 §

Bistånd enligt denna lag lämnas i form av logi, dagersättning och särskilt bidrag. Lag ([2025:57](https://selex.se/eli/sfs/2025/57)).

### 14 §

Utlänningar som avses i [1 §](#1) första stycket 1 och 2 har rätt till logi på ett asylboende. Lag ([2025:57](https://selex.se/eli/sfs/2025/57)).

### 15 §

Den som har inkomst av förvärvsarbete eller som har annan inkomst eller egna tillgångar och som har logi på ett asylboende ska betala ett skäligt belopp som ersättning till Migrationsverket. När kost ingår i inkvarteringen på ett asylboende ska skälig ersättning betalas även för detta. Lag ([2025:57](https://selex.se/eli/sfs/2025/57)).

### 17 §

En utlänning som omfattas av denna lag och som saknar egna medel har rätt till bistånd för sin dagliga livsföring (dagersättning).

I [10 §](#10) anges i vilka fall dagersättning får sättas ned. Lag ([2004:408](https://selex.se/eli/sfs/2004/408)).

### 18 §

Föreligger annat angeläget behov har utlänningen rätt till särskilt bistånd för det (särskilt bidrag).

### 19 §

Har betecknats [23 c §](#23c) genom lag ([2025:57](https://selex.se/eli/sfs/2025/57)).

Underrättelse om bostadsadress

### 19 a §

En utlänning som avses i [1 §](#1) första stycket 1 och 2 som ordnar boende på egen hand ska hålla Migrationsverket underrättat om sin bostadsadress.

I [13 kap. 19 § utlänningslagen](https://selex.se/eli/sfs/2005/716#kap13.19) ([2005:716](https://selex.se/eli/sfs/2005/716)) finns bestämmelser om att en ansökan om uppehållstillstånd får betraktas som återkallad om en asylsökande inte fullgör sin skyldighet enligt första stycket. Lag ([2025:57](https://selex.se/eli/sfs/2025/57)).

## Tvångsåtgärder

### 19 b §

Om Migrationsverket begär det ska Polismyndigheten lämna den hjälp som behövs för att verkställa ett beslut enligt denna lag som innebär att en utlänning ska lämna sin plats vid ett asylboende.

Hjälp enligt första stycket får begäras endast om

1. det på grund av särskilda omständigheter kan befaras att åtgärden inte kan utföras utan att en polismans särskilda befogenheter enligt 10 eller [10 a §](#10a) polislagen ([1984:387](https://selex.se/eli/sfs/1984/387)) behöver tillgripas, eller

2. det annars finns synnerliga skäl. Lag ([2025:57](https://selex.se/eli/sfs/2025/57)).

### 19 c §

Migrationsverket får undersöka det boendeutrymme och de slutna förvaringsställen som en utlänning disponerar på ett asylboende, om det kan misstänkas att utlänningen inte bor enbart på asylboendet och undersökningen behövs för att kunna bedöma om utlänningen uppfyller villkoret för dagersättning och särskilt bidrag i [8 a §](#8a) första stycket.

Undersökningen ska genomföras i närvaro av ett vittne. All den hänsyn som omständigheterna medger ska iakttas. Lag ([2025:57](https://selex.se/eli/sfs/2025/57)).

Hjälp enligt första stycket får begäras endast om

1. det på grund av särskilda omständigheter kan befaras att åtgärden inte kan utföras utan att en polismans särskilda befogenheter enligt 10 eller [10 a §](#10a) polislagen ([1984:387](https://selex.se/eli/sfs/1984/387)) behöver tillgripas, eller

2. det annars finns synnerliga skäl. Lag ([2025:57](https://selex.se/eli/sfs/2025/57)).

## Rätt att föra talan

### 20 §

Den som har fyllt 16 år har rätt att själv föra sin talan i mål eller ärenden enligt denna lag.

## Delgivning

### 21 §

I mål eller ärende enligt denna lag får delgivning inte ske enligt 34–38 och 47–[51 §](#51)§ delgivningslagen ([2010:1932](https://selex.se/eli/sfs/2010/1932)). I mål vid allmän förvaltningsdomstol får dock delgivning ske enligt [48 §](#48) första stycket 1 samma lag, om utlänningen har lämnat landet. Lag ([2010:1962](https://selex.se/eli/sfs/2010/1962)).

## Överklagande av beslut

### 22 §

Migrationsverkets eller socialnämndens beslut enligt denna lag får överklagas till allmän förvaltningsdomstol. Migrationsverkets beslut om anvisning av ensamkommande barn eller anvisning av en kommun för boende för utlänningar som avses i [1 §](#1) första stycket 2 får dock inte överklagas. Migrationsverkets beslut om tilldelning av eller erbjudande om boendeplats enligt [3 §](#3) första stycket får inte heller överklagas.

Migrationsverkets beslut får överklagas till den förvaltningsrätt inom vars domkrets utlänningen vistades när beslutet fattades.

Beslut i fråga om bistånd enligt denna lag gäller omedelbart. Även ett beslut om att genomföra en undersökning enligt [19 c §](#19c) gäller omedelbart.

Prövningstillstånd krävs vid överklagande till kammarrätten. Lag ([2025:57](https://selex.se/eli/sfs/2025/57)).

## Statlig ersättning

### 23 §

En kommun som har lämnat bistånd enligt denna lag har rätt till ersättning från staten för biståndet.

## Rätt att meddela föreskrifter

### 23 a §

Regeringen får i fråga om utlänningar som avses i [1 §](#1) första stycket 2 som inte är ensamkommande barn meddela föreskrifter om

1. det antal utlänningar för vilka det under en viss period finns ett behov av att anvisa en kommun för boende,

2. prioriteringen vid anvisningar,

3. fördelningen av anvisningar mellan kommuner,

4. vilka kriterier, utöver de som anges i [3 b §](#3b), som får beaktas vid fördelningen av anvisningar, och

5. inom vilken tid en kommun ska ordna boende. Lag ([2022:1006](https://selex.se/eli/sfs/2022/1006)).

### 23 b §

Regeringen eller den myndighet som regeringen bestämmer får meddela föreskrifter om omfattningen av sådan samhällsintroduktion som avses i [3 c §](#3c). Lag ([2025:57](https://selex.se/eli/sfs/2025/57)).

### 23 c §

Regeringen eller den myndighet som regeringen bestämmer kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela föreskrifter om grunder för beräkning av de belopp som avses i 15, 17 och [18 §](#18)§ samt närmare föreskrifter om i vilka fall särskilt bidrag får beviljas. Lag ([2025:57](https://selex.se/eli/sfs/2025/57)).

### 23 d §

Regeringen eller den myndighet som regeringen bestämmer kan med stöd av [8 kap. 7 § regeringsformen](https://selex.se/eli/sfs/1974/152#kap8.7) meddela föreskrifter om undantag från [8 a §](#8a) första stycket, om tillströmningen av utlänningar som avses i [1 §](#1) första stycket 1 eller 2 har varit eller kan väntas bli särskilt omfattande och det bedöms vara nödvändigt för att behovet av platser på asylboenden ska kunna tillgodoses. Lag ([2025:57](https://selex.se/eli/sfs/2025/57)).

## Tystnadsplikt

### 24 §

Den som är eller har varit verksam inom boendeverksamhet som drivs av en enskild på uppdrag av Migrationsverket enligt [2 §](#2), får inte obehörigen röja vad han eller hon då har fått veta om enskildas personliga förhållanden. Lag ([2025:57](https://selex.se/eli/sfs/2025/57)).

Krig och krigsfara m. m.

### 25 §

Regeringen får meddela särskilda föreskrifter som avviker från denna lag, om Sverige är i krig eller krigsfara eller det råder sådana utomordentliga förhållanden som är föranledda av att det är krig utanför Sveriges gränser eller av att Sverige har varit i krig eller krigsfara. Lag ([1994:1736](https://selex.se/eli/sfs/1994/1736)).