---
beteckning: 1975:127
rubrik: Förordning om avdrag för bidrag till viss forskning m.m.
departement: Finansdepartementet
utfardad_datum: 1975-03-13
publicerad_datum: 2008-10-09
pdf_url: https://svenskforfattningssamling.se/sites/default/files/sfs/1975-03/SFS1975-127.pdf
andringsforfattningar:
  - beteckning: "1984:714"
    rubrik: "Förordning (1984:714) om ändring i förordningen (1975:127) om avdrag vid inkomsttaxeringen för bidrag till viss forskning eller visst utvecklingsarbete"
    ikraft_datum: 1984-08-01
    anteckningar: "ändr. författningsrubr., ändr."
  - beteckning: "1986:152"
    rubrik: "Förordning (1986:152) om ändring i förordningen (1975:127) om avdrag för bidrag till viss forskning m.m."
    ikraft_datum: 1986-04-04
    anteckningar: ändr.
  - beteckning: "1988:1154"
    rubrik: "Förordning (1988:1154) om ändring i förordningen (1975:127) om avdrag för bidrag till viss forskning m.m."
    ikraft_datum: 1988-12-15
    anteckningar: ändr.
  - beteckning: "2000:932"
    rubrik: "Förordning (2000:932) om upphävande av förordningen (1975:127) om avdrag för bidrag till viss forskning m.m."
    anteckningar: upph.
  - beteckning: "1981:1320"
    rubrik: "Förordning (1981:1320) om ändring i förordningen (1975:127) om avdrag vid inkomsttaxeringen för bidrag till viss forskning eller visst utvecklingsarbete"
    anteckningar: ändr.
  - beteckning: "1981:115"
    rubrik: "Förordning (1981:115) om ändring i förordningen (1975:127) om avdrag vid inkomsttaxeringen för bidrag till viss forskning eller visst utvecklingsarbete"
    anteckningar: ändr.
  - beteckning: "1976:1115"
    rubrik: "Förordning (1976:1115) om ändring i förordningen (1975:127) om avdrag vid inkomsttaxeringen för bidrag till viss forskning eller visst utvecklingsarbete"
    anteckningar: ändr.
---

# Förordning (1975:127) om avdrag för bidrag till viss forskning m.m.

Som avdragsgill driftkostnad i skattskyldigs rörelse, jordbruk eller skogsbruk skall anses bidrag som den skattskyldige under beskattningsår, för vilket taxering i första instans äger rum något av åren 1976--1991, lämnar till

1. svenska universitet och högskolor och till dem hörande institutioner och inrättningar, forskningsinstitut som är underställda universitets- och högskoleämbetets förvaltning samt naturhistoriska riksmuseet,

2. Byggstandardiseringen, Forskningsstiftelsen Skogsarbeten, Glasforskningsinstitutet, Grafiska forskningslaboratoriet, Institutet för metallforskning, Institutet för mikrovågsteknik, Institutet för optisk forskning, Institutet för skogsförbättring, Institutet för tillämpad matematik, Institutet för verkstadsteknisk forskning, Jordbrukstekniska institutet, Korrosionsinstitutet, Möbelinstitutet, Plast- och gummitekniska institutet, Stiftelsen Elektronikcentrum i Kista, Stiftelsen för metallurgisk forskning, Stiftelsen Svensk betongforskning, Stiftelsen Sveriges Tekniska Museum, Stålbyggnadsinstitutet, Svenska forskningsinstitutet för cement ochbetong vid tekniska högskolan i Stockholm, Svenska förpackningsforskningsinstitutet, Svenska institutet för systemutveckling, SIK-Svenska livsmedelsinstitutet, Svenska silikatforskningsinstitutet, Svenska textilforskningsinstitutet, Svenska träforskningsinstitutet, Swedish Institute of Computer Science, TräteknikCentrum-Institutet för träteknisk forskning och Ytkemiska institutet,

3. annan svensk stiftelse eller förening i vad avser kollektivt forsknings- eller utvecklingsarbete som finansieras enligt avtal med staten,

4. Jernkontoret i vad avser för kontoret bedrivet kollektivt forsknings- eller utvecklingsarbete som finansieras enligt avtal med staten,

5. Industriens utredningsinstitut, Kungl. Skogs- och Lantbruksakademien, Vetenskapsakademien, Ingenjörsvetenskapsakademien med dess kommissioner och kommittéer, Studieförbundet Näringsliv och Samhälle, Svensk-franska forskningsföreningen, Svensk-tyska forskningsföreningen, Svensk-japanska stiftelsen för forskning och utveckling samt Svenska Läkaresällskapets 175-årsfond.

Avdragsrätten förutsätter att bidraget avser forskning eller utvecklingsarbete eller i fråga om Stiftelsen Sveriges Tekniska Museum museiverksamhet. Förordning ([1988:1154](https://selex.se/eli/sfs/1988/1154)).