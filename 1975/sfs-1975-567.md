---
beteckning: 1975:567
rubrik: Förordning om rationaliseringsverksamhet inom den civila statsförvaltningen
departement: Civildepartementet
utfardad_datum: 1975-06-05
publicerad_datum: 2008-10-09
pdf_url: https://svenskforfattningssamling.se/sites/default/files/sfs/1975-06/SFS1975-567.pdf
andringsforfattningar:
  - beteckning: "1986:550"
    rubrik: "Förordning (1986:550) om ändring i förordningen (1975:567) om rationalise- ringsverksamhet inom den civila statsförvaltningen"
    ikraft_datum: 1986-07-01
    anteckningar: "ändr. 2, 8 §§; omtryck"
  - beteckning: "1987:1102"
    anteckningar: upph.
  - beteckning: "1982:273"
    rubrik: "Förordning (1982:273) om ändring i förordningen (1975:567) om rationaliserings- verksamhet inom den civila stats- förvaltningen"
    anteckningar: ändr. 3 §
  - beteckning: "1981:478"
    rubrik: "Förordning (1981:478) om ändring i förordningen (1975:567) om rationalise- ringsverksamhet inom den ci- vila statsförvaltningen"
    anteckningar: "upph. 5 §; ändr. 7, 8 §§; omtryck"
  - beteckning: "1980:118"
    rubrik: "Förordning (1980:118) om ändring i förordningen (1975:567) om rationalise- ringsverksamhet inom den civila statsförvaltningen"
    anteckningar: upph. 6 §
  - beteckning: "1977:601"
    rubrik: "Förordning (1977:601) om ändring i förordningen (1975:567) om rationaliserings- verksamhet inom den civila statsförvaltningen"
    anteckningar: ändr. 2 §
  - beteckning: "1976:121"
    rubrik: "Förordning (1976:121) om ändring i förordningen (1975:567) om rationaliseringsverksamhet inom den civila statsförvaltningen"
    anteckningar: ny 10 §
---

# Förordning (1975:567) om rationaliseringsverksamhet inom den civila statsförvaltningen

## 1 §

Det åligger varje myndighet inom den civila statsförvaltningen att vidta de åtgärder som behövs för att verksamheten inom myndighetens ansvarsområde skall kunna bedrivas så rationellt som möjligt. Rationaliseringsåtgärder skall avse såväl myndighetens inre organisation och arbetsformer som myndighetens förhållande till allmänheten och till andra myndigheter.

## 2 §

Finner en myndighet att en föreskrift i något avseende är så utformad, att den som berörs av den blir mera betungad eller administrationen mera kostnadskrävande än som med hänsyn till föreskriftens syfte kan anses absolut nödvändigt, skall myndigheten ändra föreskriften eller, om den har utfärdats av någon annan, anmäla förhållandet till denne.

En myndighet, som för ett administrativt eller statistiskt ändamål hämtar in uppgifter från kommuner, landstingskommuner, organisationer eller företag, skall i syfte att underlätta arbetet för uppgiftslämnarna noga pröva behovet av uppgifterna. Förordning ([1986:550](https://selex.se/eli/sfs/1986/550)).

## 3 §

En myndighet bör vid utveckling av system för automatisk databehandling (ADB) och annan rationaliseringsverksamhet så tidigt som möjligt samråda med statskontoret i frågor som är av större omfattning eller av principiell betydelse. Sådant samråd bör även omfatta frågor som avses i [15 kap. 9 § sekretesslagen](https://selex.se/eli/sfs/2009/400#kap15.9) ([1980:100](https://selex.se/eli/sfs/1980/100)). Förordning ([1982:273](https://selex.se/eli/sfs/1982/273)).

## 4 §

Inom ramen för tillgängliga resurser biträder statskontoret civila statsmyndigheter vid rationaliseringsutredningar. I första hand gäller detta sådana rationaliseringsutredningar, som

1. avser myndighetens hela verksamhet eller huvuddelen av denna,

2. i väsentlig mån berör myndighetens kontakter med en annan myndighet,

3. avser funktioner som förekommer i flera myndigheter eller avser verksamhetsområden inom vilka flera myndigheter gemensamt arbetar och då verksamheten vid flera myndigheter kan beröras av eventuella förändringar.

## 7 §

En myndighet skall i syfte att begränsa kostnaderna vid införande eller förändring av ADB-rutiner i första hand använda de färdiga program för ADB-system eller delar av ADB-system som finns på marknaden, om dessa i rimlig grad tillgodoser myndighetens behov. Förordning ([1981:478](https://selex.se/eli/sfs/1981/478)).

## 8 §

I frågor som avser anlitande av en servicebyrå, datorcentral eller liknande för driften av ADB-system bör myndigheterna -- dock inte affärsverken -- samråda med statskontoret. Förordning ([1986:550](https://selex.se/eli/sfs/1986/550)).

## 9 §

I fråga om rationaliseringsverksamheten vid myndigheter som hör till försvarsdepartementet finns särskilda bestämmelser.

## 10 §

Vad som i denna förordning föreskrivs om myndigheter skall i förekommande fall tillämpas även på kommittéer och särskilda utredare enligt kommittéförordningen ([1976:119](https://selex.se/eli/sfs/1976/119)). Förordning ([1976:121](https://selex.se/eli/sfs/1976/121)).