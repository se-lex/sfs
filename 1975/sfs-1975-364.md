---
beteckning: 1975:364
rubrik: Lag om närvarorätt vid sammanträde med nämnd hos församling eller kyrklig samfällighet
departement: Civildepartementet
utfardad_datum: 1975-05-15
publicerad_datum: 2008-10-09
forarbeten: "Prop. 1975:61, KU 1975:15, rskr 1975:154"
pdf_url: https://svenskforfattningssamling.se/sites/default/files/sfs/1975-05/SFS1975-364.pdf
andringsforfattningar:
  - beteckning: "1990:303"
    rubrik: "Lag (1990:303) om upphävande av lagen (1975:364) om närvarorätt vid sammanträde med nämnd hos församling eller kyrk- lig samfällighet"
    ikraft_datum: 1992-01-01
    anteckningar: upph.
---

# Lag (1975:364) om närvarorätt vid sammanträde med nämnd hos församling eller kyrklig samfällighet

## 1 §

Regeringen får på framställning av församling eller kyrklig samfällighet medge att kyrkoråd eller annan nämnd hos församlingen eller samfälligheten beslutar att företrädare för de anställda hos församlingen eller samfälligheten får närvara vid nämndens sammanträden och deltaga i överläggningarna men ej i besluten.

## 2 §

Medgivande enligt [1 §](#1) kan begränsas till att avse rätt att närvara och deltaga i överläggningarna vid handläggning av ärenden av visst slag.

## 3 §

Beslut av nämnd med stöd av medgivande enligt [1 §](#1) får avse endast den som är anställd hos församlingen eller samfälligheten och som är utsedd av lokal facklig organisation som är bunden av kollektivavtal i förhållande till församlingen eller samfälligheten.