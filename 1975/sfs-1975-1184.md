---
beteckning: 1975:1184
rubrik: "Förordning om tullfrihet eller tullnedsättning för varor från Färöarna, m.m."
departement: Utrikesdepartementet
utfardad_datum: 1975-12-11
publicerad_datum: 2008-10-09
forarbeten: "Jfr prop. 1975/76:40, SkU 1975/76:24, rskr 1975/76:73"
pdf_url: https://svenskforfattningssamling.se/sites/default/files/sfs/1975-12/SFS1975-1184.pdf
andringsforfattningar:
  - beteckning: "1993:965"
    anteckningar: upph.
---

# Förordning (1975:1184) om tullfrihet eller tullnedsättning för varor från Färöarna, m.m.

## 1 §

Tullfrihet eller tullnedsättning åtnjutes enligt denna förordning för vara, som vid införsel till Sverige har ursprung i Färöarna. Vara anses ha sådant ursprung om den uppfyller de villkor som motsvarar dem som enligt frihandelskungörelsen ([1973:1140](https://selex.se/eli/sfs/1973/1140)) gäller för att vara skall anses ha ursprung i Danmark. Artiklarna 2 och 3 i bilaga 1 till frihandelskungörelen äger dock icke tillämpning.

Med Danmark avses i denna förordning Danmark med undantag av Färöarna.

## 2 §

Tullfrihet eller tullnedsättning åtnjutes enligt denna förordning för vara, som har ursprung i Färöarna, även om den har förts till Danmark och därifrån senare utförts till Sverige i oförändrat skick eller efter att ha undergått endast sådan bearbetning eller behandling i Danmark att den bibehållit sitt ursprung i Färöarna. Motsvarande förmån åtnjutes även för vara, som har ursprung i Färöarna, om den har förts till Danmark och därifrån senare har utförts till Sverige efter att i Danmark ha undergått sådan bearbetning eller behandling att den skulle ha fått ursprung i Danmark om Danmark med Färöarna och Sverige hade utgjort ett i ursprungshänseende gemensamt område och om frihandelskungörelsen ([1973:1140](https://selex.se/eli/sfs/1973/1140)) varit tillämplig endast på dessa två länder.

## 3 §

Tullfrihet eller tullnedsättning åtnjutes enligt denna förordning för vara, som har ursprung i Danmark, om den har förts till Färöarna och därifrån senare utförts till Sverige i oförändrat skick eller efter att ha undergått endast sådan bearbetning eller behandling i Färöarna att den bibehållit sitt ursprung i Danmark. Motsvarande förmån åtnjutes även för vara, som har ursprung i Danmark, om den har förts till Färöarna och därifrån senare har utförts till Sverige efter att i Färöarna ha undergått sådan bearbetning eller behandling att den skulle ha fått ursprung i Färöarna om Danmark med Färöarna och Sverige hade utgjort ett i ursprungshänseende gemensamt område och om frihandelskungörelsen ([1973:1140](https://selex.se/eli/sfs/1973/1140)) varit tillämplig endast på dessa två länder.

## 4 §

Vara för vilken tullfrihet eller tullnedsättning har medgivits enligt denna förordning skall icke anses som ursprungsvara enligt avtalet mellan Sverige och EEC eller mellan Sverige och CECA.

## 5 §

För vara som avses i 1--[3 §](#3)§ åtnjutes tullfrihet eller tullnedsättning i den utsträckning som gäller enligt frihandels- kungörelsen ([1973:1140](https://selex.se/eli/sfs/1973/1140)) för vara som har ursprung i Danmark. Tullfrihet eller tullnedsättning medges dock icke för vara som är hänförlig till tulltaxenr 16.04 eller 16.05.

## 6 §

Bestämmelserna i 3, 8 och 12--[14 §](#14)§ frihandelskungörelsen ([1973:1140](https://selex.se/eli/sfs/1973/1140)) om införsel från Danmark äger motsvarande tillämpning på införsel av vara som avses i 1--[3 §](#3)§ i denna förordning.

## 7 §

Närmare föreskrifter för verkställigheten av denna förordning meddelas av generaltullstyrelsen.