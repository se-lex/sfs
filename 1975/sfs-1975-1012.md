---
beteckning: 1975:1012
rubrik: Förordning med instruktion för Stängselnämnden
departement: Näringsdepartementet
utfardad_datum: 1975-11-27
publicerad_datum: 2008-12-22
pdf_url: https://svenskforfattningssamling.se/sites/default/files/sfs/1975-11/SFS1975-1012.pdf
andringsforfattningar:
  - beteckning: "1986:1074"
    rubrik: "Förordning (1986:1074) om ändring i förordningen (1975:1012) med instruktion för stängselnämnden"
    ikraft_datum: 1987-01-01
    anteckningar: "ändr. 9, 10 §§"
  - beteckning: "2007:965"
    rubrik: "Förordning (2007:965) om ändring i förordningen (1975:1012) med instruktion för Stängselnämnden"
    ikraft_datum: 2008-01-01
    anteckningar: ny 14 §
  - beteckning: "2008:1334"
    rubrik: "Förordning (2008:1334) om upphävande av förordningen (1975:1012) med instruktion för Stängselnämnden"
    anteckningar: upph.
---

# Förordning (1975:1012) med instruktion för Stängselnämnden

## 1 §

Stängselnämnden prövar frågor enligt [13 §](#13) lagen ([1945:119](https://selex.se/eli/sfs/1945/119)) om stängselskyldighet för järnväg m.m.

## 2 §

Om stängselnämndens sammansättning och om förordnande av nämndens ledamöter och ersättare för dessa finns bestämmelser i [14 §](#14) lagen ([1945:119](https://selex.se/eli/sfs/1945/119)) om stängselskyldighet för järnväg m.m.

## 3 §

I mån av behov får stängselnämnden anlita sekreterare eller annat biträde.

## 4 §

Fråga som avses i [1 §](#1) tas upp av stängselnämnden efter skriftlig framställning av kommunen eller järnvägens innehavare.

## 5 §

Stängselnämnden bereder parterna tillfälle att yttra sig över yrkanden som framställes hos nämnden och utredning som åberopas i ärendet. Om det behövs håller nämnden förhandling med parterna.

## 6 §

Stängselnämnden får hålla syn, införskaffa särskild utredning och i övrigt inhämta de upplysningar som behövs.

## 7 §

Ärende hos stängselnämnden avgöres vid sammanträde med nämnden efter föredragning av ordföranden.

## 8 §

Stängselnämnden sammanträder på plats och tid som ordföranden bestämmer.

## 9 §

Nämnden är beslutför endast när den är fulltalig. Beslut som inte innebär att ett ärende enligt [1 §](#1) slutligt avgörs får dock fattas av ordföranden ensam.

Om det framkommer skiljaktiga meningar vid en överläggning tillämpas föreskrifterna i [16 kap. rättegångsbalken](https://selex.se/eli/sfs/1942/740) om omröstning i tvistemål. Ordföranden säger dock sin mening först. Förordning ([1986:1074](https://selex.se/eli/sfs/1986/1074)).

## 10 §

I ärenden hos nämnden förs protokoll när sammanträde eller syn hålls eller när nämnden i annat fall finner att protokoll behövs.

I [19 §](#19) förvaltningslagen ([1986:223](https://selex.se/eli/sfs/1986/223)) finns bestämmelser om rätt att få en avvikande mening antecknad. Förordning ([1986:1074](https://selex.se/eli/sfs/1986/1074)).

## 11 §

Stängselnämndens beslut som innebär avgörande av saken sättes upp särskilt. I beslutet skall anges de skäl på vilka det grundas.

Beslut som avses i första stycket tillställes parterna genom nämndens försorg.

## 12 §

Kostnaderna för stängselnämndens verksamhet bestrides från det under sjätte huvudtiteln uppförda anslaget Kommittéer m.m. efter utbetalningsbesked från nämndens ordförande eller ersättaren för denne.

## 13 §

Ytterligare föreskrifter som behövs för verkställigheten av förordningen meddelas av stängselnämnden.

## 14 §

Följande bestämmelser i myndighetsförordningen ([2007:515](https://selex.se/eli/sfs/2007/515)) ska inte tillämpas på Stängselnämnden:

## 4 §

om ledningens ansvar,

## 28 §

om åtgärder med anledning av Riksrevisionens revisionsberättelse, och

## 29 §

om ärendeförteckning. Förordning ([2007:965](https://selex.se/eli/sfs/2007/965)).