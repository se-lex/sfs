---
beteckning: 1965:699
rubrik: Förordning med instruktion för Handelsflottans pensionsanstalt
departement: Kommunikationsdepartementet
utfardad_datum: 1965-12-03
publicerad_datum: 2008-10-08
pdf_url: https://svenskforfattningssamling.se/sites/default/files/sfs/1965-12/SFS1965-699.pdf
andringsforfattningar:
  - beteckning: "1986:1065"
    rubrik: "Förordning (1986:1065) om ändring i instruktionen (1965:699) för handelsflottans pensionsanstalt"
    ikraft_datum: 1987-01-01
    anteckningar: "upph. 10 §; ändr. författningsrubr., 6 §"
  - beteckning: "1988:1112"
    anteckningar: upph.
  - beteckning: "1975:1072"
    anteckningar: "ändr. 1, 4, 6, 8, 13, 15-17, 19, 20 §§; omtryck"
  - beteckning: "1972:411"
    anteckningar: ändr. 2 §
---

# Förordning (1965:699) med instruktion för Handelsflottans pensionsanstalt

## Inledande bestämmelser

### 1 §

Allmänna verksstadgan ([1965:600](https://selex.se/eli/sfs/1965/600)) skall, med undantag av [3 §](#3) 1 samt 16 och [17 §](#17)§, tillämpas på handelsflottans pensionsanstalt.

Med chefen förstås vid tillämpning av verksstadgan anstaltens direktör. Förordning ([1975:1072](https://selex.se/eli/sfs/1975/1072)).

## Uppgifter

### 2 §

Anstalten handlägger ärenden enligt kungörelsen ([1972:412](https://selex.se/eli/sfs/1972/412)) om sjömanspension. Kungörelse ([1972:411](https://selex.se/eli/sfs/1972/411)).

### 3 §

Det åligger anstalten att varje år före den 1 november till chefen för kommunikationsdepartementet avge berättelse om verksamheten under det senaste budgetåret.

## Organisation

### 4 §

Anstalten ledes av en direktion. Ledamöter av denna äro en direktör och fyra andra ledamöter, som regeringen utser särskilt. Bland sistnämnda ledamöter förordnar regeringen en ordförande och en vice ordförande.

För de ledamöter som regeringen utser särskilt finnas suppleanter till det antal regeringen bestämmer. Förordning ([1975:1072](https://selex.se/eli/sfs/1975/1072)).

### 5 §

Arbetet hos anstalten ledes av direktören.

Hos anstalten äro i övrigt anställda tjänstemän enligt personalförteckning samt annan personal i mån av behov och tillgång på medel.

I mån av behov och tillgång på medel äger anstalten anlita experter och sakkunniga.

## Ärendenas handläggning

### 6 §

Ärendena avgörs av direktionen.

Direktionen är beslutför när ordföranden och minst två andra ledamöter är närvarande. När ett ärende av större vikt handläggs, bör om möjligt samtliga ledamöter närvara. Förordning ([1986:1065](https://selex.se/eli/sfs/1986/1065)).

### 7 §

I arbetsordning eller genom särskilt beslut må överlämnas åt ordföranden eller direktören att avgöra ärende eller grupp av ärenden som icke är av sådan beskaffenhet att prövningen bör ankomma på direktionen.

### 8 §

I ordförandens frånvaro må ej fattas beslut av större vikt, som kan anstå utan olägenhet, eller utan hans medgivande vidtagas åtgärd, som rubbar eller ändrar av anstalten meddelade föreskrifter eller tillämpade grunder.

Bestämmelserna i första stycket gälla även vid ledighet på ordförandeposten, till dess regeringen bestämmer annat. Förordning ([1975:1072](https://selex.se/eli/sfs/1975/1072)).

### 9 §

Ärende avgöres efter föredragning, som ankommer på direktören eller på särskilt förordnad föredragande. I arbetsordning eller genom särskilt beslut må medges att ärende som handlägges enligt [7 §](#7) avgöres utan föredragning.

Ordföranden må själv övertaga beredning och föredragning av ärende.

Direktören äger närvara när ärende föredrages av annan.

### 11 §

Ordföranden, direktören eller, efter beslut av direktionen, annan tjänsteman äger infordra förklaring, upplysning eller yttrande i ärende hos anstalten.

## Medelsförvaltning

### 12 §

För att täcka kostnaderna för pensioner och understöd äger anstalten, utöver avkastning av anstaltens fonder, använda avgifter som inflyta till anstalten, om dessa icke äro avsedda för särskilda ändamål.

### 13 §

För att bestrida löpande förvaltningskostnader äger anstalten, utöver statsanslag som utgår för ändamålet, använda avkastningen av anstaltens fonder enligt föreskrifter som meddelas av regeringen. Förordning ([1975:1072](https://selex.se/eli/sfs/1975/1072)).

### 14 §

Medel som inflyta till pensionsanstalten skola insättas på anstaltens checkräkning i riksbanken eller hos postverket, intill dess de fordras för anstaltens utgifter eller disponeras enligt [15 §](#15).

### 15 §

I den mån inflytande medel icke fordras för att täcka kostnaderna för pensioner och understöd skola de överlämnas till kammarkollegiet för placering och förräntning. Förordning ([1975:1072](https://selex.se/eli/sfs/1975/1072)).

### 16 §

Minst vart femte år skall försäkringstekniskt och statistiskt sakkunnig person verkställa utredning om de pensionsföreskrifter som gälla för anstalten kunna anses svara mot de tillgångar och inkomster över vilka anstalten för framtiden kan beräknas förfoga.

Anstalten skall med eget yttrande till regeringen överlämna utredningens resultat samt föreslå de åtgärder vartill detta föranleder. Förordning ([1975:1072](https://selex.se/eli/sfs/1975/1072)).

### 17 §

Innan utredning enligt [16 §](#16) företages, skall regeringen godkänna kostnadsplan för utredningen.

Önskar anstalten i annat fall företaga mera kostnadskrävande utredning, skall regeringens medgivande inhämtas. Förordning ([1975:1072](https://selex.se/eli/sfs/1975/1072)).

### 18 §

Direktionen utser inom sig två ledamöter, dock ej direktören, vilka minst en gång om året på förut icke bekantgjord tid skola inventera anstaltens kassabehållning.

## Tjänstetillsättning

### 19 §

Tjänsten som direktör tillsättes av regeringen. Direktionens övriga ledamöter och suppleanter förordnas för högst tre år. Ordförande och vice ordförande förordnas för samma tid.

Övriga tjänster tillsättas och annan personal antages av anstalten. Förordning ([1975:1072](https://selex.se/eli/sfs/1975/1072)).

## Semester och annan ledighet

### 20 §

Förläggningen av personalens semester bestämmes av anstalten.

Annan ledighet under högst fyrtiofem dagar varje år än semester äger anstalten bevilja direktören. Om ledighet under längre tid för honom beslutar regeringen. Ledighet för annan personal beviljas av anstalten. Förordning ([1975:1072](https://selex.se/eli/sfs/1975/1072)).