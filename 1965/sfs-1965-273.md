---
beteckning: 1965:273
rubrik: Kungörelse om resedokument för vissa statslösa personer
departement: Arbetsmarknadsdepartementet
utfardad_datum: 1965-06-03
publicerad_datum: 2008-10-08
pdf_url: https://svenskforfattningssamling.se/sites/default/files/sfs/1965-06/SFS1965-273.pdf
andringsforfattningar:
  - beteckning: "1989:547"
    anteckningar: upph.
---

# Kungörelse (1965:273) om resedokument för vissa statslösa personer

Kungl. Maj:t har, sedan Sverige den 18 december 1964 ratificerat Förenta Nationernas konvention den 28 september 1954 angående statslösa personers rättsliga ställning, uppdragit åt statens utlänningskommission att i fall som avses i artikel 28 av konventionen utfärda särskild legitimationshandling för utrikes resa (resedokument). Förlängning av giltighetstiden för resedokument må beviljas av kommissionen eller, efter dess bemyndigande, av vederbörande tjänsteman vid svensk beskickning eller lönat svenskt konsulat eller av olönad svensk konsul som ministern för utrikes ärendena förklarat behörig att meddela visering. Bestämmelserna i nämnda konvention skola iakttagas, när resedokument utfärdas eller dess giltighetstid förlänges. Utlänningskommissionen utfärdar de föreskrifter som behövas för tillämpning av denna kungörelse.