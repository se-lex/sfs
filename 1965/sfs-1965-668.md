---
beteckning: 1965:668
rubrik: Förordning med instruktion för statens nämnd för arbetstagares uppfinningar
departement: Arbetsmarknadsdepartementet
utfardad_datum: 1965-12-03
publicerad_datum: 2008-10-08
pdf_url: https://svenskforfattningssamling.se/sites/default/files/sfs/1965-12/SFS1965-668.pdf
andringsforfattningar:
  - beteckning: "1986:834"
    rubrik: "Förordning (1986:834) om ändring i förordningen (1965:668) med instruktion för statens nämnd för arbetstagares uppfinningar"
    ikraft_datum: 1987-01-01
    anteckningar: "ändr. 7, 12 §§"
  - beteckning: "1982:438"
    rubrik: "Förordning (1982:438) om ändring i instruktionen (1965:668) för statens nämnd för arbetstagares uppfinningar"
    anteckningar: "ändr. författningsrubr., 1 §"
  - beteckning: "1971:296"
    anteckningar: ändr. 14 §
  - beteckning: "1988:1140"
    anteckningar: upph.
---

# Förordning (1965:668) med instruktion för statens nämnd för arbetstagares uppfinningar

## Inledande bestämmelser

### 1 §

Allmänna verksstadgan ([1965:600](https://selex.se/eli/sfs/1965/600)) skall, med undantag av [3 §](#3) 3 samt 15 och [16 §](#16)§ samt i övrigt på det sätt som följer av denna instruktion, tillämpas på statens nämnd för arbetstagares uppfinningar.

Med chefen förstås nämndens ordförande.

Nämnden skall varje år före den 15 september till revisionskontoret vid kammarkollegiet lämna räkenskaps- och redovisningshandlingar. Förordning ([1982:438](https://selex.se/eli/sfs/1982/438)).

## Uppgifter

### 2 §

Nämnden skall på begäran av domstol, arbetsgivare eller arbetstagare avge utlåtande i frågor som avse tillämpningen av lagen den 18 juni 1949 (nr 345) om rätten till arbetstagares uppfinningar.

### 3 §

Nämnden skall varje år före den 1 september avge berättelse till Kungl. Maj:t om verksamheten under det senaste budgetåret.

## Organisation

### 4 §

Om nämndens sammansättning gälla bestämmelserna i [10 §](#10) lagen om rätten till arbetstagares uppfinningar.

### 5 §

Hos nämnden finnes en sekreterare.

I mån av behov och tillgång på medel äger nämnden anlita experter och sakkunniga.

## Ärendenas handläggning

### 6 §

Ärende avgöres av nämnden i plenum.

I arbetsordning eller genom särskilt beslut må nämnden överlämna åt ordföranden att avgöra annat ärende än sådant som avses i [2 §](#2), om ärendet icke är av sådan beskaffenhet att prövningen bör ankomma på nämnden i plenum.

### 7 §

Vid avgörande av ett pleniärende och vid muntlig förhandling skall nämnden vara fulltalig.

Om det framkommer skiljaktiga meningar vid en överläggning tillämpas föreskrifterna i [16 kap. rättegångsbalken](https://selex.se/eli/sfs/1942/740) om omröstning i tvistemål. Förordning ([1986:834](https://selex.se/eli/sfs/1986/834)).

### 8 §

Innan nämnden avger utlåtande som avses i [2 §](#2), skall nämnden vid behov bereda arbetsgivaren och arbetstagaren tillfälle att yttra sig skriftligen eller vid muntlig förhandling inför nämnden.

### 9 §

Om jäv mot ledamot gälla bestämmelserna i rättegångsbalken om jäv mot domare.

### 10 §

Sammanträde med nämnden hålles i Stockholm, om särskilda skäl icke föranleda att det hålles på annan ort.

### 11 §

Ärende avgöres efter muntlig förhandling eller efter föredragning som ankommer på sekreteraren eller särskilt förordnad föredragande. I arbetsordning eller genom särskilt beslut må medges att ärende som handlägges enligt [6 §](#6) andra stycket avgöres utan föredragning.

Ordföranden må själv övertaga beredning och föredragning av ärende.

Sekreteraren äger närvara när ärende föredrages av annan.

### 12 §

I [19 §](#19) förvaltningslagen ([1986:223](https://selex.se/eli/sfs/1986/223)) finns bestämmelser om rätt att få en avvikande mening antecknad. Förordning ([1986:834](https://selex.se/eli/sfs/1986/834)).

### 13 §

Ordföranden eller sekreteraren äger infordra förklaring, upplysning eller yttrande i ärende hos nämnden.

## Tjänstetillsättning

### 14 §

Sekreteraren utses av nämnden. Förordning ([1971:296](https://selex.se/eli/sfs/1971/296)).

## Besvär

### 15 §

Mot nämndens beslut i ärende som avses i [2 §](#2) må talan icke föras.