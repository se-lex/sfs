---
beteckning: 2024:1194
rubrik: Klampningsförordning
departement: Landsbygds- och infrastrukturdepartementet
utfardad_datum: 2024-11-28
ikraft_datum: 2025-01-01
publicerad_datum: 2025-02-10
pdf_url: https://svenskforfattningssamling.se/sites/default/files/sfs/2024-11/SFS2024-1194.pdf
---

# Klampningsförordning

### 1 §

Denna förordning innehåller bestämmelser som kompletterar klampningslagen ([2024:1089](https://selex.se/eli/sfs/2024/1089)).

## Förordningen är meddelad med stöd av

- [8 kap. 11 § regeringsformen](https://selex.se/eli/sfs/1974/152#kap8.11) i fråga om [6 §](#6) första meningen, och

- [8 kap. 7 § regeringsformen](https://selex.se/eli/sfs/1974/152#kap8.7) i fråga om övriga bestämmelser.

## Föreskrifter om att fortsatt färd får hindras genom klampning

### 3 §

Underrättelseskyldigheten enligt [16 §](#16) klampningslagen ([2024:1089](https://selex.se/eli/sfs/2024/1089)) ska fullgöras av

1. Polismyndigheten, om beslutet har fattats av Polismyndigheten, en polisman eller en bilinspektör, eller

2. Tullverket, om beslutet har fattats av Tullverket eller en tulltjänste-man.

### 4 §

Underrättelseskyldigheten enligt [21 §](#21) klampningslagen ([2024:1089](https://selex.se/eli/sfs/2024/1089)) ska

1. i fråga om omhändertagen egendom fullgöras av den myndighet som förvarar egendomen, och

2. i fråga om klampning fullgöras av den myndighet som beslutat om klampningen.

Om omhändertagande eller klampning inte beslutats, ska den tjänsteman eller myndighet som har upphävt ett förbud mot fortsatt färd fullgöra underrättelseskyldigheten.

### 5 §

Om Polismyndigheten eller Tullverket upphäver ett förbud mot fortsatt färd eller ett beslut om en åtgärd under tiden som frågan handläggs av domstol, ska myndigheten utan dröjsmål underrätta domstolen om detta.

## Bemyndigande

### 6 §

Polismyndigheten och Tullverket får inom sina ansvarsområden meddela föreskrifter om verkställigheten av klampningslagen ([2024:1089](https://selex.se/eli/sfs/2024/1089)) och denna förordning. Innan sådana föreskrifter meddelas ska myndigheterna ge varandra och Transportstyrelsen tillfälle att yttra sig.

## Övergångsbestämmelser

[2024:1194](https://selex.se/eli/sfs/2024/1194)

1. Denna förordning träder i kraft den 1 januari 2025.

2. Genom förordningen upphävs förordningen ([2015:17](https://selex.se/eli/sfs/2015/17)) om åtgärder vid hindrande av fortsatt färd.