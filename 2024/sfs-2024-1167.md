---
beteckning: 2024:1167
rubrik: "Förordning med kompletterande bestämmelser till EU:s förordning om marknader för kryptotillgångar"
departement: Finansdepartementet
utfardad_datum: 2024-11-28
ikraft_datum: 2024-12-30
publicerad_datum: 2025-01-02
pdf_url: https://svenskforfattningssamling.se/sites/default/files/sfs/2024-11/SFS2024-1167.pdf
---

# Förordning med kompletterande bestämmelser till EU:s förordning om marknader för kryptotillgångar

### 1 §

Denna förordning kompletterar lagen ([2024:1159](https://selex.se/eli/sfs/2024/1159)) med kompletterande bestämmelser till EU:s förordning om marknader för kryptotillgångar. Termer och uttryck i denna förordning har samma betydelse som i den lagen.

## Förordningen är meddelad med stöd av

- 2 kap. [8 §](#kap2.8) andra stycket lagen med kompletterande bestämmelser till EU:s förordning om marknader för kryptotillgångar i fråga om [2 §](#2), och

- [8 kap. 7 § regeringsformen](https://selex.se/eli/sfs/1974/152#kap8.7) i fråga om [3 §](#3).

### 2 §

Finansinspektionen får meddela föreskrifter om

1. uppgiftsskyldigheten enligt 2 kap. [2 §](#kap2.2) lagen ([2024:1159](https://selex.se/eli/sfs/2024/1159)) med kompletterande bestämmelser till EU:s förordning om marknader för kryptotillgångar, och

2. produktintervention enligt artikel 105 i EU-förordningen.

### 3 §

Finansinspektionen ska snarast underrätta Bolagsverket, om inspektionen med stöd av 3 kap. [5 §](#kap3.5) lagen ([2024:1159](https://selex.se/eli/sfs/2024/1159)) med kompletterande bestämmelser till EU:s förordning om marknader för kryptotillgångar har beslutat att en fysisk person under en viss tid inte får vara styrelseledamot eller verkställande direktör, eller ersättare för någon av dem, i ett företag som omfattas av EU-förordningen.