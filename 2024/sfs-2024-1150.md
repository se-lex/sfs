---
beteckning: 2024:1150
rubrik: Förordning om vissa forskningsdatabaser
departement: Utbildningsdepartementet
utfardad_datum: 2024-11-28
ikraft_datum: 2025-01-01
publicerad_datum: 2025-01-02
pdf_url: https://svenskforfattningssamling.se/sites/default/files/sfs/2024-11/SFS2024-1150.pdf
---

# Förordning om vissa forskningsdatabaser

## 1 kap. Allmänna bestämmelser

### Förordningens innehåll

#### 1 §

Denna förordning innehåller bestämmelser som kompletterar lagen ([2024:1146](https://selex.se/eli/sfs/2024/1146)) om vissa forskningsdatabaser.

### Förordningen är meddelad med stöd av

- 1 kap. [4 §](#kap1.4) lagen om vissa forskningsdatabaser i fråga om 2 kap. 1 och [4 §](#kap1.4)§,

- 2 kap. [2 §](#kap2.2) andra stycket lagen om vissa forskningsdatabaser i fråga om 2 kap. 2 och [5 §](#kap1.5)§,

- 2 kap. [11 §](#kap2.11) andra stycket lagen om vissa forskningsdatabaser i fråga om 2 kap. 3 och [6 §](#kap1.6)§,

- [8 kap. 7 § första stycket 1 regeringsformen](https://selex.se/eli/sfs/1974/152#kap8.7) i fråga om 1 kap. 2 och [3 §](#kap1.3)§, och

- [8 kap. 11 § regeringsformen](https://selex.se/eli/sfs/1974/152#kap8.11) i fråga om 1 kap. [4 §](#kap1.4).

### Beredningen av ett ärende om föreskrifter enligt denna förordning

#### 2 §

En framställning från ett lärosäte om att få föra en forskningsdatabas med stöd av lagen ([2024:1146](https://selex.se/eli/sfs/2024/1146)) om vissa forskningsdatabaser ska ställas till regeringen. Framställningen ska innehålla de handlingar och uppgifter som behövs för att framställningen ska kunna prövas.

#### 3 §

En framställning enligt [2 §](#kap1.2) ska överlämnas till Vetenskapsrådet.

Vetenskapsrådet ska bedöma om det enligt lagen ([2024:1146](https://selex.se/eli/sfs/2024/1146)) om vissa forskningsdatabaser finns förutsättningar för regeringen att reglera att lärosätet får föra forskningsdatabasen i sådana föreskrifter som avses i 1 kap. [4 §](#kap1.4) den lagen. Vetenskapsrådet ska vid beredningen av ärendet begära in synpunkter från myndigheter och andra organ i den utsträckning som Vetenskapsrådet bedömer behövs. Vetenskapsrådet ska därefter i ett yttrande till Regeringskansliet ange om myndigheten bedömer att förutsättningarna är uppfyllda eller inte.

### Bemyndigande

#### 4 §

Vetenskapsrådet får meddela ytterligare föreskrifter om vad en framställning enligt [2 §](#kap1.2) ska innehålla.

## 2 kap. Forskningsdatabaser vid Karolinska institutet

### LifeGene

#### 1 §

Karolinska institutet får föra forskningsdatabasen LifeGene med stöd av lagen ([2024:1146](https://selex.se/eli/sfs/2024/1146)) om vissa forskningsdatabaser.

#### 2 §

I verksamheten med LifeGene får personuppgifter behandlas för ändamålet att skapa underlag för och lämna ut uppgifter till forskningsprojekt om vad arv och miljö betyder för uppkomsten och utvecklingen av olika sjukdomar och för människors hälsa i övrigt.

#### 3 §

Genetiska uppgifter får behandlas i LifeGene.

### Svenska Tvillingregistret

#### 4 §

Karolinska institutet får föra forskningsdatabasen Svenska Tvillingregistret med stöd av lagen ([2024:1146](https://selex.se/eli/sfs/2024/1146)) om vissa forskningsdatabaser.

#### 5 §

I verksamheten med Svenska Tvillingregistret får personuppgifter behandlas för ändamålet att skapa underlag för och lämna ut uppgifter till forskningsprojekt om genetiska och miljömässiga faktorers betydelse för människors hälsa, socioekonomi, beteende och egenskaper.

#### 6 §

Genetiska uppgifter får behandlas i Svenska Tvillingregistret.