---
beteckning: 2024:691
rubrik: Lag om folkbokföring av utlänningar med tillfälligt skydd i vissa fall
departement: Finansdepartementet
utfardad_datum: 2024-10-03
ikraft_datum: 2024-11-01
publicerad_datum: 2024-11-05
forarbeten: "Prop. 2023/24:151, bet. 2024/25:SfU5, rskr. 2024/25:10"
pdf_url: https://svenskforfattningssamling.se/sites/default/files/sfs/2024-10/SFS2024-691.pdf
---

# Lag om folkbokföring av utlänningar med tillfälligt skydd i vissa fall

## Inledande bestämmelser

### /382 av den 4 mars 2022 om fastställande av att det föreligger massiv tillströmning av fördrivna personer från Ukraina i den mening som avses i artikel 5 i direktiv 2001/ 1 §

Denna lag innehåller bestämmelser om krav för folkbokföring av en utlänning som omfattas av rådets genomförandebeslut (EU) 202255/EG, med följden att tillfälligt skydd införs, och som har beviljats uppehållstillstånd med tillfälligt skydd, eller uppehållstillstånd efter tillfälligt skydd, enligt [21 kap. 2, 3, 4 eller 6 § utlänningslagen](https://selex.se/eli/sfs/2005/716#kap21.2) ([2005:716](https://selex.se/eli/sfs/2005/716)).

### 2 §

Denna lag ska tillämpas i stället för [4 §](#4) andra stycket folkbokföringslagen ([1991:481](https://selex.se/eli/sfs/1991/481)). I övrigt tillämpas folkbokföringslagens bestämmelser för en person som omfattas av denna lag.

### 3 §

Lagen gäller inte för en utlänning som har beviljats en flyktingstatusförklaring enligt [4 kap. 3 c § utlänningslagen](https://selex.se/eli/sfs/2005/716#kap4.3c) ([2005:716](https://selex.se/eli/sfs/2005/716)) eller ett resedokument enligt [4 kap. 4 § utlänningslagen](https://selex.se/eli/sfs/2005/716#kap4.4) eller om det i övrigt finns sådana synnerliga skäl för folkbokföring som avses i [4 §](#4) andra stycket folkbokföringslagen ([1991:481](https://selex.se/eli/sfs/1991/481)).

### 4 §

De uttryck som används i denna lag har samma betydelse och tillämpningsområde som i folkbokföringslagen ([1991:481](https://selex.se/eli/sfs/1991/481)).

När folkbokföring ska ske

### 5 §

En utlänning som har beviljats uppehållstillstånd med tillfälligt skydd, eller uppehållstillstånd efter tillfälligt skydd, enligt [21 kap. 2, 3, 4 eller 6 § utlänningslagen](https://selex.se/eli/sfs/2005/716#kap21.2) ([2005:716](https://selex.se/eli/sfs/2005/716)) får inte folkbokföras under de första tolv månaderna av uppehållstillståndens sammanlagda giltighetstid. Därefter ska utlänningen folkbokföras om han eller hon kan antas komma att regelmässigt tillbringa sin nattvila eller motsvarande vila (dygnsvilan) i landet under ytterligare minst sex månader.

### 6 §

För ett barn som föds levande här i landet och beviljas uppehållstillstånd med tillfälligt skydd, eller uppehållstillstånd efter tillfälligt skydd, enligt [21 kap. 2, 3, 4 eller 6 § utlänningslagen](https://selex.se/eli/sfs/2005/716#kap21.2) ([2005:716](https://selex.se/eli/sfs/2005/716)) gäller följande. Om barnet inte har folkbokförts vid födseln enligt [2 §](#2) folkbokföringslagen ([1991:481](https://selex.se/eli/sfs/1991/481)) får barnet, trots det som anges i [5 §](#5), folkbokföras om modern folkbokförs. Det som sägs om modern gäller även fadern eller barnets förälder enligt [1 kap. 9 § föräldrabalken](https://selex.se/eli/sfs/1949/381#kap1.9) om han eller hon är vårdnadshavare.

## Övergångsbestämmelser

[2024:691](https://selex.se/eli/sfs/2024/691)

1. Denna lag träder i kraft den 1 november 2024.

2. En utlänning som har beviljats uppehållstillstånd med tillfälligt skydd enligt [21 kap. 2, 3 eller 4 § utlänningslagen](https://selex.se/eli/sfs/2005/716#kap21.2) ([2005:716](https://selex.se/eli/sfs/2005/716)) före den 1 november 2023 ska folkbokföras om han eller hon kan antas komma att regelmässigt tillbringa sin nattvila eller motsvarande vila (dygnsvilan) i landet åtminstone till och med den 4 mars 2025. En anmälan om inflyttning enligt [26 §](#26) folkbokföringslagen ([1991:481](https://selex.se/eli/sfs/1991/481)) ska lämnas till Skatteverket inom fyra veckor från ikraftträdandet.