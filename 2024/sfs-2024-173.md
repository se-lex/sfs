---
beteckning: 2024:173
rubrik: Lag om indelning av tunga fordon i koldioxidutsläppsklasser
departement: Landsbygds- och infrastrukturdepartementet
utfardad_datum: 2024-03-21
ikraft_datum: 2024-05-01
publicerad_datum: 2025-05-26
forarbeten: "Prop. 2023/24:64, bet. 2023/24:TU11, rskr. 2023/24:148, direktiv (EU) 2022/362"
pdf_url: https://svenskforfattningssamling.se/sites/default/files/sfs/2024-03/SFS2024-173.pdf
---

# Lag om indelning av tunga fordon i koldioxidutsläppsklasser

## Ordförklaringar

### 1 §

I denna lag avses med

fordon: ett motorfordon med minst fyra hjul eller en ledad motorfordonskombination, som är avsedd för eller används för person- eller godstransport på väg,

tungt fordon: ett fordon som har en totalvikt över 3 500 kilogram,

fordonsgrupp: en sådan grupp av fordon som anges i tabell 1 i bilaga I till kommissionens förordning [(EU) 2017/2400](https://eur-lex.europa.eu/legal-content/SV/ALL/?uri=celex%3A32400R2017) av den 12 december 2017 om genomförande av Europaparlamentets och rådets förordning (EG) nr 595/2009 vad gäller bestämning av tunga fordons koldioxidutsläpp och bränsleförbrukning och om ändring av Europaparlamentets och rådets direktiv 2[007/46/EG](https://eur-lex.europa.eu/legal-content/SV/ALL/?uri=celex%3A3007L0046) och kommissionens förordning [(EU) nr 582/2011](https://eur-lex.europa.eu/legal-content/SV/ALL/?uri=celex%3A32011R0582), och

undergrupp av fordon: en grupp av fordon som definieras i bilaga I punkt 1 till Europaparlamentets och rådets förordning [(EU) 2019/1242](https://eur-lex.europa.eu/legal-content/SV/ALL/?uri=celex%3A31242R2019) av den 20 juni 2019 om fastställande av normer för koldioxidutsläpp från nya tunga fordon och om ändring av Europaparlamentets och rådets förordningar (EG) nr 595/2009 och [(EU) 2018/956](https://eur-lex.europa.eu/legal-content/SV/ALL/?uri=celex%3A32018R0956) och rådets direktiv [96/53/EG](https://eur-lex.europa.eu/legal-content/SV/ALL/?uri=celex%3A31996L0053).

### 2 §

Med rapporteringsperiod avses i denna lag perioden från och med den 1 juli ett visst år till och med den 30 juni året därpå, med början år 2019.

### 3 §

Med koldioxidutsläpp avses i denna lag de specifika koldioxidutsläpp som anges i ett tungt fordons kundinformationsfil enligt del II i bilaga IV till kommissionens förordning [(EU) 2017/2400](https://eur-lex.europa.eu/legal-content/SV/ALL/?uri=celex%3A32400R2017).

### 5 §

Med utsläppsminskningskurva avses i denna lag en sådan kurva för minskade koldioxidutsläpp för en undergrupp av fordon som beräknas utifrån minskade årliga koldioxidutsläpp och referensvärdet för koldioxidutsläpp för respektive rapporteringsperiod.

### 7 §

Med utsläppssnålt tungt fordon avses i denna lag ett annat tungt fordon än ett utsläppsfritt tungt fordon med koldioxidutsläpp som är lägre än hälften av referensvärdet för koldioxidutsläpp för den fordonsgrupp eller undergrupp av fordon som det tunga fordonet tillhör.

## Bemyndigande att meddela föreskrifter om rapporteringsperiod och utsläppsminskningskurva

### 8 §

Regeringen eller den myndighet som regeringen bestämmer får meddela föreskrifter om

1. den första rapporteringsperiod som avses i [4 §](#4) 2, och

2. hur en utsläppsminskningskurva ska beräknas.

## Indelning av tunga fordon i koldioxidutsläppsklasser

### 9 §

Den myndighet som regeringen bestämmer ska dela in tunga fordon som är registrerade i vägtrafikregistret i följande koldioxidutsläppsklasser:

1. koldioxidutsläppsklass 1: fordon som inte tillhör någon av koldioxid-utsläppsklasserna 2-5,

2. koldioxidutsläppsklass 2: fordon som tillhör någon av de undergrupper av fordon som anges i punkt 1 i bilaga I till Europaparlamentets och rådets förordning [(EU) 2019/1242](https://eur-lex.europa.eu/legal-content/SV/ALL/?uri=celex%3A31242R2019) och som

a) registrerades för första gången under en rapporteringsperiod,

b) vid tidpunkten för registreringen har koldioxidutsläpp som är mer än fem procent lägre än det värde på utsläppsminskningskurvan för den relevanta undergruppen av fordon som gäller för rapporteringsperioden, och

c) inte tillhör någon av koldioxidutsläppsklasserna 3-5,

3. koldioxidutsläppsklass 3: fordon som tillhör någon av de undergrupper av fordon som anges i punkt 1 i bilaga I till Europaparlamentets och rådets förordning [(EU) 2019/1242](https://eur-lex.europa.eu/legal-content/SV/ALL/?uri=celex%3A31242R2019) och som

a) registrerades för första gången under en rapporteringsperiod,

b) vid tidpunkten för registreringen har koldioxidutsläpp som är mer än åtta procent lägre än det värde på utsläppsminskningskurvan för den relevanta undergruppen av fordon som gäller för rapporteringsperioden, och

c) inte tillhör någon av koldioxidutsläppsklasserna 4 eller 5,

4. koldioxidutsläppsklass 4: utsläppssnåla tunga fordon, och

5. koldioxidutsläppsklass 5: utsläppsfria fordon.

## Omprövning av indelningen i koldioxidutsläppsklasser

### 10 §

Den myndighet som delar in fordon i koldioxidutsläppsklasser enligt [9 §](#9) ska ompröva klassificeringen av ett fordon

1. vart sjätte år från den första registreringen av fordonet, om fordonet är indelat i koldioxidutsläppsklass 2 eller 3,

2. om fordonsägaren begär det, eller

3. om det finns andra skäl än de som anges i 1 och 2.

Vid en omprövning enligt första stycket 1 ska fordonets koldioxidutsläpp bedömas i förhållande till värdet på utsläppsminskningskurvan vid omprövningstillfället.

### 11 §

Om ett fordon har indelats i koldioxidutsläppsklass 1 på grund av att uppgifter om referensvärde eller en utsläppsminskningskurva inte fanns tillgängliga vid indelningen, ska myndigheten göra en ny bedömning av fordonets utsläppsklass när sådana uppgifter finns tillgängliga.

## Överklagande

### 12 §

Beslut enligt 9-[11 §](#11)§ får överklagas till allmän förvaltningsdomstol. Ett beslut som har fattats genom automatiserad behandling av uppgifter i vägtrafikregistret får inte överklagas innan det har omprövats enligt [10 §](#10) första stycket 2 eller 3. Om ett sådant beslut överklagas innan det har omprövats, ska överklagandet behandlas som en begäran om omprövning.

Prövningstillstånd krävs vid överklagande till kammarrätten.