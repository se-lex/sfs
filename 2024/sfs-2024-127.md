---
beteckning: 2024:127
rubrik: Förordning om clearing och avveckling av betalningar
departement: Finansdepartementet
utfardad_datum: 2024-03-07
ikraft_datum: 2024-07-01
publicerad_datum: 2025-04-03
pdf_url: https://svenskforfattningssamling.se/sites/default/files/sfs/2024-03/SFS2024-127.pdf
---

# Förordning om clearing och avveckling av betalningar

## Inledande bestämmelser

### 1 §

Denna förordning innehåller bestämmelser som kompletterar lagen ([2024:114](https://selex.se/eli/sfs/2024/114)) om clearing och avveckling av betalningar.

## Förordningen är meddelad med stöd av

- 7 kap. [1 §](#kap7.1) 1-4 lagen om clearing och avveckling av betalningar i fråga om [4 §](#4) 1 och 4 och 5 och [6 §](#6),

- 16 kap. [2 §](#kap16.2) 2 lagen ([2004:297](https://selex.se/eli/sfs/2004/297)) om bank- och finansieringsrörelse i fråga om [3 §](#3), och

- [8 kap. 7 § regeringsformen](https://selex.se/eli/sfs/1974/152#kap8.7) i fråga om övriga bestämmelser. Förordning ([2025:209](https://selex.se/eli/sfs/2025/209)).

Underrättelser

### 2 §

Om Finansinspektionen med stöd av 6 kap. [3 §](#kap6.3) lagen ([2024:114](https://selex.se/eli/sfs/2024/114)) om clearing och avveckling av betalningar beslutar att en styrelseledamot eller verkställande direktör inte längre får vara det, ska inspektionen snarast underrätta Bolagsverket om beslutet. Detsamma gäller om inspektionen förordnar en ersättare för en styrelseledamot eller verkställande direktören.

## Handläggningen av en ansökan om tillstånd att förvärva aktier

### 3 §

Bestämmelserna i 2 kap. 9-[12 §](#12)§ förordningen ([2004:329](https://selex.se/eli/sfs/2004/329)) om bank- och finansieringsrörelse ska tillämpas vid handläggning av en ansökan om tillstånd att förvärva aktier enligt 5 kap. [8 §](#kap5.8) lagen ([2024:114](https://selex.se/eli/sfs/2024/114)) om clearing och avveckling av betalningar.

## Bemyndiganden

### 4 §

Finansinspektionen får i fråga om lagen ([2024:114](https://selex.se/eli/sfs/2024/114)) om clearing och avveckling av betalningar meddela föreskrifter om

1. förutsättningar för tillstånd enligt 2 kap. [3 §](#kap2.3) och 5 kap. [8 §](#kap5.8),

2. innehållet i en ansökan om tillstånd att driva clearingverksamhet,

3. vilka uppgifter, utöver det som framgår av denna förordning, en ansökan, anmälan eller underrättelse enligt lagen om clearing och avveckling av betalningar ska innehålla samt vilka handlingar som samtidigt ska ges in till Finansinspektionen,

4. vilka åtgärder ett clearingbolag ska vidta för att uppfylla kraven på verksamheten i 3 kap. 1-[7 §](#7)§, och

5. vilka uppgifter ett clearingbolag eller dess uppdragstagare ska lämna till Finansinspektionen enligt 5 kap. [2 §](#kap5.2) och att vissa av dessa uppgifter i stället ska lämnas till Statistiska centralbyrån.

### 5 §

Innan Finansinspektionen meddelar föreskrifter om att vissa uppgifter i stället ska lämnas till Statistiska centralbyrån med stöd av [1 §](#1) 5, ska inspektionen ge Riksbanken och Statistiska centralbyrån tillfälle att yttra sig.

### 6 §

Polismyndigheten får meddela föreskrifter om hur uppgifter enligt 1 kap. [3 a §](#kap1.3a) första stycket och [4 §](#4) lagen ([2024:114](https://selex.se/eli/sfs/2024/114)) om clearing och avveckling av betalningar ska lämnas. Förordning ([2025:209](https://selex.se/eli/sfs/2025/209)).