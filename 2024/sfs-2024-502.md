---
beteckning: 2024:502
rubrik: "Förordning med kompletterande bestämmelser till EU:s dataförvaltningsförordning"
departement: Finansdepartementet
utfardad_datum: 2024-06-20
ikraft_datum: 2024-08-02
publicerad_datum: 2024-08-20
pdf_url: https://svenskforfattningssamling.se/sites/default/files/sfs/2024-06/SFS2024-502.pdf
---

# Förordning med kompletterande bestämmelser till EU:s dataförvaltningsförordning

## Allmänna bestämmelser

### 1 §

Denna förordning innehåller bestämmelser som kompletterar

1. Europaparlamentets och rådets förordning [(EU) 2022/868](https://eur-lex.europa.eu/legal-content/SV/ALL/?uri=celex%3A32022R0868) av den 30 maj 2022 om europeisk dataförvaltning och om ändring av förordning [(EU) 2018/1724](https://eur-lex.europa.eu/legal-content/SV/ALL/?uri=celex%3A31724R2018) (dataförvaltningsakten), i denna förordning benämnd EU:s dataförvaltningsförordning,

2. lagen ([2024:500](https://selex.se/eli/sfs/2024/500)) med kompletterande bestämmelser till EU:s dataförvaltningsförordning, och

3. lagen ([2022:818](https://selex.se/eli/sfs/2022/818)) om den offentliga sektorns tillgängliggörande av data.

### 2 §

Denna förordning är meddelad med stöd av

- 2-4 och [16 §](#16)§ lagen ([2024:500](https://selex.se/eli/sfs/2024/500)) med kompletterande bestämmelser till EU:s dataförvaltningsförordning i fråga om 3-[5 §](#5)§ och [6 §](#6) 1,

- 4 kap. [2 a §](#kap4.2a) lagen ([2022:818](https://selex.se/eli/sfs/2022/818)) om den offentliga sektorns tillgängliggörande av data i fråga om [6 §](#6) 2,

- [8 kap. 7 § regeringsformen](https://selex.se/eli/sfs/1974/152#kap8.7) i fråga om [6 §](#6) 3 och 4.

## Tillsynsmyndighet

### 3 §

Post- och telestyrelsen är tillsynsmyndighet enligt lagen ([2024:500](https://selex.se/eli/sfs/2024/500)) med kompletterande bestämmelser till EU:s dataförvaltningsförordning.

## Uppgiftsskyldighet

### 4 §

Integritetsskyddsmyndigheten och Konkurrensverket ska på begäran lämna en uppgift till tillsynsmyndigheten om uppgiften behövs för att tillsynsmyndigheten ska kunna utföra sitt tillsynsuppdrag enligt EU:s dataförvaltningsförordning och lagen ([2024:500](https://selex.se/eli/sfs/2024/500)) med kompletterande bestämmelser till EU:s dataförvaltningsförordning.

### /679 av den 27 april 2016 om skydd för fysiska personer med avseende på behandling av personuppgifter och om det fria flödet av sådana uppgifter och om upphävande av direktiv 95/ 5 §

Tillsynsmyndigheten ska på begäran lämna en uppgift till Integritetsskyddsmyndigheten om uppgiften behövs för att den myndigheten ska kunna bedriva tillsyn enligt Europaparlamentets och rådets förordning (EU) 201646/EG (allmän dataskyddsförordning) och lagen ([2018:218](https://selex.se/eli/sfs/2018/218)) med kompletterande bestämmelser till EU:s dataskyddsförordning.

Tillsynsmyndigheten ska på begäran lämna en uppgift till Konkurrensverket om uppgiften behövs för att den myndigheten ska kunna bedriva tillsyn enligt rådets förordning (EG) nr 1/2003 av den 16 december 2002 om tillämpning av konkurrensreglerna i artiklarna 81 och 82 i fördraget och konkurrenslagen ([2008:579](https://selex.se/eli/sfs/2008/579)).

## Bemyndiganden

### 6 §

Post- och telestyrelsen får meddela föreskrifter om

1. storleken på de avgifter som ska tas ut enligt [16 §](#16) lagen ([2024:500](https://selex.se/eli/sfs/2024/500)) med kompletterande bestämmelser till EU:s dataförvaltningsförordning,

2. storleken på den avgift som ska tas ut enligt 4 kap. [2 a §](#kap4.2a) lagen ([2022:818](https://selex.se/eli/sfs/2022/818)) om den offentliga sektorns tillgängliggörande av data,

3. verkställigheten av lagen med kompletterande bestämmelser till EU:s dataförvaltningsförordning, och

4. vilka uppgifter som ska ingå i en anmälan enligt 2 kap. [5 a §](#kap2.5a) andra stycket lagen om den offentliga sektorns tillgängliggörande av data.