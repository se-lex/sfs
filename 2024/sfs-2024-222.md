---
beteckning: 2024:222
rubrik: Förordning om information om bränsleförbrukning och koldioxidutsläpp vid marknadsföring av nya personbilar
departement: Finansdepartementet
utfardad_datum: 2024-04-18
ikraft_datum: 2024-07-01
publicerad_datum: 2024-07-01
pdf_url: https://svenskforfattningssamling.se/sites/default/files/sfs/2024-04/SFS2024-222.pdf
---

# Förordning om information om bränsleförbrukning och koldioxidutsläpp vid marknadsföring av nya personbilar

## Inledande bestämmelser

### 1 §

I denna förordning finns kompletterande bestämmelser till lagen ([2024:221](https://selex.se/eli/sfs/2024/221)) om information om bränsleförbrukning och koldioxidutsläpp vid marknadsföring av nya personbilar. Förordningen är meddelad med stöd av [6 §](#6) samma lag.

## Översikt över personbilars bränsleförbrukning och koldioxidutsläpp

### 2 §

Konsumentverket ska minst en gång per år utarbeta en sådan översikt över nya personbilmodellers bränsleförbrukning och koldioxidutsläpp som avses i [3 §](#3) lagen ([2024:221](https://selex.se/eli/sfs/2024/221)) om information om bränsleförbrukning och koldioxidutsläpp vid marknadsföring av nya personbilar. Konsumentverket ska tillhandahålla översikten till konsumenter utan kostnad.

## Bemyndiganden

### 3 §

Konsumentverket får meddela föreskrifter om

1. informationen om bränsleförbrukning och koldioxidutsläpp som ska finnas på försäljningsstället enligt [2 §](#2) lagen ([2024:221](https://selex.se/eli/sfs/2024/221)) om information om bränsleförbrukning och koldioxidutsläpp vid marknadsföring av nya personbilar,

2. tillhandahållandet av översikten över bränsleförbrukning och koldioxidutsläpp som konsumenter har rätt att få enligt [3 §](#3) lagen om information om bränsleförbrukning och koldioxidutsläpp vid marknadsföring av nya personbilar,

3. sammanställningen som ska visas på försäljningsstället enligt [4 §](#4) lagen om information om bränsleförbrukning och koldioxidutsläpp vid marknadsföring av nya personbilar, och

4. uppgifterna om bränsleförbrukning och koldioxidutsläpp som ska finnas i reklam enligt [5 §](#5) lagen om information om bränsleförbrukning och koldioxidutsläpp vid marknadsföring av nya personbilar.