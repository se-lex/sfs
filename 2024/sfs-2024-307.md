---
beteckning: 2024:307
rubrik: "Lag om uppgiftsskyldighet för att motverka felaktiga utbetalningar från välfärdssystemen samt fusk, regelöverträdelser och brottslighet i arbetslivet"
departement: Finansdepartementet
utfardad_datum: 2024-05-23
ikraft_datum: 2024-07-01
publicerad_datum: 2025-06-24
forarbeten: "Prop. 2023/24:85, bet. 2023/24:KU27, rskr. 2023/24:195"
pdf_url: https://svenskforfattningssamling.se/sites/default/files/sfs/2024-05/SFS2024-307.pdf
---

# Lag om uppgiftsskyldighet för att motverka felaktiga utbetalningar från välfärdssystemen samt fusk, regelöverträdelser och brottslighet i arbetslivet

## Lagens innehåll

### 1 §

Denna lag innehåller bestämmelser om skyldigheter att lämna ut uppgifter för kommuner, arbetslöshetskassor och vissa statliga myndigheter.

## Felaktiga utbetalningar från välfärdssystemen

### 2 §

Arbetsförmedlingen, Bolagsverket, Centrala studiestödsnämnden, E-hälsomyndigheten, Försäkringskassan, Inspektionen för vård och omsorg, Kronofogdemyndigheten, Migrationsverket, Pensionsmyndigheten, Skatteverket, en kommun eller en arbetslöshetskassa ska lämna en uppgift som den förfogar över till en annan av dessa aktörer om uppgiften behövs i den mottagande aktörens författningsreglerade verksamhet för att säkerställa korrekta beslutsunderlag för att förebygga, förhindra, upptäcka eller utreda felaktiga utbetalningar från välfärdssystemen.

En uppgift som omfattas av sekretess ska dock inte lämnas ut om övervägande skäl talar för att det intresse som sekretessen ska skydda har företräde framför intresset av att uppgiften lämnas ut.

Första stycket gäller inte i fråga om uppgifter som omfattas av sekretess enligt 15-20 kap., 24 kap. 2 a och [8 §](#8)§, 25 kap. 1-[8 §](#8)§, 26 kap. 1-[6 §](#6)§, 29 kap. 1 och [2 §](#2)§, 31 kap. [1 §](#kap31.1) första stycket, 2 och [12 §](#12)§, 33 kap. 2 och [4 a §](#4a)§, 36 kap. [3 §](#kap36.3), 40 kap. 2 och [5 §](#5)§ samt 41-[43 kap. offentlighets- och sekretesslagen](https://selex.se/eli/sfs/2009/400) ([2009:400](https://selex.se/eli/sfs/2009/400)). Lag ([2025:761](https://selex.se/eli/sfs/2025/761)).

### 3 §

Skyldigheten att lämna en uppgift enligt [2 §](#2) gäller utbetalningar från välfärdssystemen av sådana bidrag, ersättningar, pensioner och lån för personligt ändamål som enligt lag eller förordning beslutas av Arbetsförmedlingen, Centrala studiestödsnämnden, Försäkringskassan, Migrationsverket, Pensionsmyndigheten, en kommun eller en arbetslöshetskassa och betalas ut till en enskild person (ekonomisk förmån) och sådana stöd, bidrag och ersättningar som enligt lag eller förordning beslutas av Arbetsförmedlingen, E-hälsomyndigheten, Försäkringskassan eller en kommun och avser en enskild person, men betalas ut till eller tillgodoräknas någon annan än den enskilde (ekonomiskt stöd).

I [2 §](#2) avses med felaktiga utbetalningar från välfärdssystemen sådana ekonomiska förmåner och ekonomiska stöd som har beslutats, betalats ut eller tillgodoräknats felaktigt eller med ett för högt belopp. Lag ([2025:761](https://selex.se/eli/sfs/2025/761)).

## Fusk, regelöverträdelser och brottslighet i arbetslivet

### 4 §

Arbetsförmedlingen, Arbetsmiljöverket, Ekobrottsmyndigheten, Försäkringskassan, Jämställdhetsmyndigheten, Migrationsverket, Polismyndigheten, Skatteverket eller Åklagarmyndigheten ska lämna en uppgift som den förfogar över till en annan av dessa myndigheter om uppgiften behövs i den mottagande myndighetens författningsreglerade verksamhet för att planera, genomföra eller följa upp myndighetsgemensamma kontroller av arbetsplatser inom ramen för sådan samverkan som regeringen beslutar för att motverka fusk, regelöverträdelser och brottslighet i arbetslivet.

En uppgift som omfattas av sekretess ska dock inte lämnas ut om övervägande skäl talar för att det intresse som sekretessen ska skydda har företräde framför intresset av att uppgiften lämnas ut.

Första stycket gäller inte i fråga om uppgifter som omfattas av sekretess enligt 15 kap. 1 och [2 §](#2)§, 24 kap. 2 a och [8 §](#8)§, 25 kap. 1-[8 §](#8)§, 26 kap. 1-[6 §](#6)§, 29 kap. 1 och [2 §](#2)§, 31 kap. [1 §](#kap31.1) första stycket, 2 och [12 §](#12)§, 33 kap. 2 och [4 a §](#4a)§, 36 kap. [3 §](#kap36.3) samt [40 kap. 2 och 5 §§ offentlighets- och sekretesslagen](https://selex.se/eli/sfs/2009/400#kap40.2) ([2009:400](https://selex.se/eli/sfs/2009/400)).