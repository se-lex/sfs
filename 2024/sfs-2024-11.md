---
beteckning: 2024:11
rubrik: Förordning om preventiva vistelseförbud
departement: Justitiedepartementet
utfardad_datum: 2024-01-25
ikraft_datum: 2024-02-01
publicerad_datum: 2025-06-09
pdf_url: https://svenskforfattningssamling.se/sites/default/files/sfs/2024-01/SFS2024-11.pdf
---

# Förordning om preventiva vistelseförbud

## 1 §

Denna förordning innehåller kompletterande bestämmelser till lagen ([2024:7](https://selex.se/eli/sfs/2024/7)) om preventiva vistelseförbud.

Förordningen är meddelad med stöd av [8 kap. 7 § regeringsformen](https://selex.se/eli/sfs/1974/152#kap8.7).

## 2 §

Om en domstol eller en åklagare beslutar i fråga om vistelseförbud eller häver eller ändrar ett sådant beslut, ska Polismyndigheten genast underrättas om beslutet. Om den som ett vistelseförbud gäller eller avses gälla mot är under 18 år, ska även socialnämnden på den ort där förbudet helt eller huvudsakligen ska gälla genast underrättas, och i förekommande fall även socialnämnden på den ort där barnet bor, om det är en annan ort.

Av [9 §](#9) lagen om preventiva vistelseförbud framgår att ett beslut om vistelseförbud ska delges den som förbudet avses gälla mot.

Bestämmelser om registrering av beslut om vistelseförbud finns i lagen ([1998:620](https://selex.se/eli/sfs/1998/620)) om belastningsregister och förordningen ([1999:1134](https://selex.se/eli/sfs/1999/1134)) om belastningsregister.

## 3 §

När en fråga om vistelseförbud aktualiseras ska den som kan få ett offentligt biträde enligt [12 §](#12) lagen ([2024:7](https://selex.se/eli/sfs/2024/7)) om preventiva vistelseförbud informeras om sin rätt till det.

## 4 §

Polismyndigheten får, efter att ha gett Åklagarmyndigheten tillfälle att yttra sig, meddela föreskrifter om verkställigheten av de bestämmelser i lagen ([2024:7](https://selex.se/eli/sfs/2024/7)) om preventiva vistelseförbud som avser vistelseförbud med villkor om elektronisk övervakning.

Åklagarmyndigheten får meddela ytterligare föreskrifter om verkställigheten av lagen om preventiva vistelseförbud.