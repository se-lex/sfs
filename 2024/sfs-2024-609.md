---
beteckning: 2024:609
rubrik: Förordning om förfarandet vid återbetalning av mervärdesskatt och punktskatter i vissa fall och om intyg vid skattefrihet
departement: Finansdepartementet
utfardad_datum: 2024-06-27
ikraft_datum: 2024-08-15
publicerad_datum: 2024-08-20
pdf_url: https://svenskforfattningssamling.se/sites/default/files/sfs/2024-06/SFS2024-609.pdf
---

# Förordning om förfarandet vid återbetalning av mervärdesskatt och punktskatter i vissa fall och om intyg vid skattefrihet

### 1 §

Denna förordning gäller i fråga om

1. återbetalning av skatt enligt

a) 9 kap. [1 §](#kap9.1) lagen ([1994:1776](https://selex.se/eli/sfs/1994/1776)) om skatt på energi,

b) 64 kap. [6 §](#kap64.6) skatteförfarandelagen ([2011:1244](https://selex.se/eli/sfs/2011/1244)),

c) [14 b §](#14b) lagen ([2016:1067](https://selex.se/eli/sfs/2016/1067)) om skatt på kemikalier i viss elektronik,

d) [15 §](#15) lagen ([2018:696](https://selex.se/eli/sfs/2018/696)) om skatt på vissa nikotinhaltiga produkter,

e) 12 kap. [10 §](#kap12.10) lagen ([2022:155](https://selex.se/eli/sfs/2022/155)) om tobaksskatt,

f) 12 kap. [10 §](#kap12.10) lagen ([2022:156](https://selex.se/eli/sfs/2022/156)) om alkoholskatt,

g) [14 kap. 59-67 c §§ mervärdesskattelagen](https://selex.se/eli/sfs/1994/200#kap14.59) ([2023:200](https://selex.se/eli/sfs/2023/200)), och

2. intyg om befrielse från mervärdesskatt och punktskatt enligt

a) 7 kap. [6 §](#kap7.6) lagen om skatt på energi,

b) [14 a §](#14a) lagen om skatt på kemikalier i viss elektronik,

c) [13 a §](#13a) lagen om skatt på vissa nikotinhaltiga produkter,

d) 11 kap. [8 §](#kap11.8) lagen om tobaksskatt,

e) 11 kap. [6 §](#kap11.6) lagen om alkoholskatt,

f) [10 kap. 93 a § mervärdesskattelagen](https://selex.se/eli/sfs/1994/200#kap10.93a).

### 2 §

Denna förordning är meddelad med stöd av

- 7 kap. [6 §](#kap7.6) lagen ([1994:1776](https://selex.se/eli/sfs/1994/1776)) om skatt på energi, [14 a §](#14a) lagen ([2016:1067](https://selex.se/eli/sfs/2016/1067)) om skatt på kemikalier i viss elektronik, [13 a §](#13a) lagen ([2018:696](https://selex.se/eli/sfs/2018/696)) om skatt på vissa nikotinhaltiga produkter, 11 kap. [8 §](#kap11.8) lagen ([2022:155](https://selex.se/eli/sfs/2022/155)) om tobaksskatt, 11 kap. [6 §](#kap11.6) lagen ([2022:156](https://selex.se/eli/sfs/2022/156)) om alkoholskatt och [10 kap. 93 a § mervärdesskattelagen](https://selex.se/eli/sfs/1994/200#kap10.93a) ([2023:200](https://selex.se/eli/sfs/2023/200)) i fråga om [21 §](#21),

- [8 kap. 11 § regeringsformen](https://selex.se/eli/sfs/1974/152#kap8.11) i fråga om [16 §](#16) första stycket och [17 §](#17),

- [8 kap. 7 § regeringsformen](https://selex.se/eli/sfs/1974/152#kap8.7) i fråga om övriga bestämmelser.

Återbetalning av skatt inom ramen för avtalet mellan Sverige och Amerikas förenta stater om försvarssamarbete

### 3 §

Ansökan om återbetalning av skatt enligt [14 kap. 67 a eller b § mervärdesskattelagen](https://selex.se/eli/sfs/1994/200#kap14.67a) ([2023:200](https://selex.se/eli/sfs/2023/200)) eller ansökan om återbetalning av skatt enligt 64 kap. [6 §](#kap64.6) skatteförfarandelagen ([2022:1244](https://selex.se/eli/sfs/2022/1244)) om skattefriheten följer av [10 §](#10) lagen ([1976:661](https://selex.se/eli/sfs/1976/661)) om immunitet och privilegier i vissa fall ska göras av

1. den som får företräda den väpnade styrkan,

2. en sådan leverantör som har förvärvat varor eller tjänster som ska användas av eller för den väpnade styrkan,

3. styrkans personal och personalens anhöriga som befinner sig i Sverige inom ramen för avtalet den 5 december 2023 mellan Sverige och Amerikas förenta stater om försvarssamarbete, eller

4. den som i övrigt är berättigad till återbetalning.

En särskild ansökan ska ges in för den väpnade styrkan. En särskild ansökan ska även ges in för varje fysisk eller juridisk person som är berättigad till återbetalning.

Vid ansökan enligt första stycket 1 ska det i ansökan intygas att varorna eller tjänsterna ska användas av de väpnade styrkorna. Vid ansökan enligt första stycket 2 eller 4 ska till ansökan bifogas underlag som visar att varorna eller tjänsterna ska användas av eller för de väpnade styrkorna. Vid ansökan enligt första stycket 3 ska till ansökan bifogas underlag som visar att sökanden är behörig att ansöka om återbetalning.

## Återbetalning av skatt till väpnade styrkor i andra fall

### 4 §

Ansökan om återbetalning av skatt ska göras av den som får företräda den väpnade styrkan. Detta gäller vid ansökan enligt

- 9 kap. [1 §](#kap9.1) första stycket 3 lagen ([1994:1776](https://selex.se/eli/sfs/1994/1776)) om skatt på energi,

- [14 b §](#14b) första stycket 3 lagen ([2016:1067](https://selex.se/eli/sfs/2016/1067)) om skatt på kemikalier i viss elektronik,

- [15 §](#15) första stycket 3 lagen ([2018:696](https://selex.se/eli/sfs/2018/696)) om skatt på vissa nikotinhaltiga produkter,

- 12 kap. [10 §](#kap12.10) första stycket 3 lagen ([2022:155](https://selex.se/eli/sfs/2022/155)) om tobaksskatt,

- 12 kap. [10 §](#kap12.10) första stycket 3 lagen ([2022:156](https://selex.se/eli/sfs/2022/156)) om alkoholskatt,

- [14 kap. 67 eller 67 c § mervärdesskattelagen](https://selex.se/eli/sfs/1994/200#kap14.67) ([2023:200](https://selex.se/eli/sfs/2023/200)), eller

- 64 kap. [6 §](#kap64.6) skatteförfarandelagen ([2022:1244](https://selex.se/eli/sfs/2022/1244)), om skattefriheten följer av [8 §](#8) lagen ([1976:661](https://selex.se/eli/sfs/1976/661)) om immunitet och privilegier i vissa fall.

En särskild ansökan ska ges in för den väpnade styrkan.

## Återbetalning av skatt till hjälporganisationer

### 5 §

Ansökan om återbetalning av skatt enligt [14 kap. 59 § mervärdesskattelagen](https://selex.se/eli/sfs/1994/200#kap14.59) ([2023:200](https://selex.se/eli/sfs/2023/200)) ska göras av den som är berättigad till återbetalningen.

## Återbetalning av skatt till utländska beskickningar, konsulat och internationella organisationer

### 6 §

Ansökan om återbetalning av skatt i andra fall än som avses i 3-[5 §](#5)§, ska göras av

1. chefen för beskickningen eller konsulatet,

2. den som i Sverige får företräda den internationella organisationen, eller

3. den som i övrigt är berättigad till återbetalning.

En särskild ansökan ska ges in för beskickningen, konsulatet, organisationen eller den som i övrigt är berättigad till återbetalning. En särskild ansökan ska även ges in för varje fysisk person som är berättigad till återbetalning.

## Gemensamma bestämmelser om ansökan om återbetalning

### 7 §

Ansökan om återbetalning ska lämnas till Skatteverket på fastställt formulär och omfatta inköpen under ett kalenderkvartal.

Separata ansökningar för samma period får lämnas av olika enheter inom samma återbetalningsberättigade subjekt om det är motiverat av administrativa skäl.

Ansökan får lämnas innan kalenderkvartalet löpt ut i de fall sökanden inte har för avsikt att ansöka om återbetalning för fler inköp under kvartalet.

### 8 §

Tillsammans med en ansökan om återbetalning ska en faktura ges in. Fakturan får inte vara betald tidigare än ett år före den dag då ansökan gavs in, om inte sökanden har hanteringsmässiga eller andra liknande särskilda skäl för att åberopa en faktura som är betald tidigare.

Fakturan ska för mervärdesskatt vara en sådan faktura som avses i [2 kap. 9 § mervärdesskattelagen](https://selex.se/eli/sfs/1994/200#kap2.9) ([2023:200](https://selex.se/eli/sfs/2023/200)). För övriga skatter ska fakturan innehålla uppgifter om

1. säljarens och köparens namn och adress,

2. dagen för leveransen eller tillhandahållandet,

3. priset,

4. varans volym eller vikt, i förekommande fall, och

5. fordonets registreringsnummer, om inköpet avser bensin eller motorbrännolja.

Vid ansökan enligt 3 eller [4 §](#4) behöver uppgift om fordons registreringsnummer inte anges.

### 9 §

Vid ansökan enligt 3 eller [4 §](#4) får Skatteverket i enskilda fall besluta att faktura inte behöver ges in tillsammans med ansökan.

### 10 §

Om den rätt att förvärva varor eller tjänster utan mervärdesskatt eller punktskatt som avses i 64 kap. [6 §](#kap64.6) första meningen skatteförfarandelagen ([2011:1244](https://selex.se/eli/sfs/2011/1244)) förutsätter att förvärvet uppgår till ett betydande belopp eller om det finns ett motsvarande sådant krav utan någon beloppsmässig precisering, får återbetalning ske endast om den sammanlagda ersättningen enligt varje faktura uppgår till minst 1 500 kronor.

### 11 §

Beslut om återbetalning av skatt meddelas för ett kalenderkvartal om inte annat följer av andra och tredje styckena.

I fråga om ansökningar enligt [3 §](#3) ska Skatteverket meddela beslut i sådan tid att återbetalning kan ske inom 30 dagar från den dag en fullständig ansökan med de underlag som behövs för bedömningen har kommit in till Skatteverket.

För sådana ansökningar som avses i [7 §](#7) tredje stycket får Skatteverket meddela beslut om återbetalning av skatt även om kalenderkvartalet ännu inte har löpt ut.

### 12 §

Försvarsmakten ska på begäran tillhandahålla uppgifter som Försvarsmakten förfogar över och som Skatteverket behöver för att bedöma sökandens behörighet och rätten till återbetalning i övrigt. Om begäran avser en ansökan enligt [3 §](#3) ska Försvarsmakten hantera begäran skyndsamt.

## Utfärdande av intyg

### 13 §

Regeringskansliet (Utrikesdepartementet) ska på begäran av någon som avses i de i [1 §](#1) 1 angivna bestämmelserna och som avser att förvärva varor eller tjänster i ett annat EU-land, utfärda intyg om befrielse från mervärdesskatt och punktskatt.

Av intyget ska det framgå om organet eller personen skulle haft rätt till återbetalning av skatt, om de varor eller tjänster som begäran avser hade förvärvats i Sverige. Om det behövs för bedömningen av rätten till återbetalning, ska Regeringskansliet (Utrikesdepartementet) hämta in uppgifter från Skatteverket.

### 14 §

Ett sådant intyg som avses i [13 §](#13) ska på begäran utfärdas även för den som avser att förvärva ett motorfordon från ett annat EU-land, om motsvarande förvärv i Sverige skulle kunna ske genom en leverans som undantas från skatteplikt enligt [10 kap. 78 § mervärdesskattelagen](https://selex.se/eli/sfs/1994/200#kap10.78) ([2023:200](https://selex.se/eli/sfs/2023/200)).

### /2011 av den 15 mars 2011 om fastställande av tillämpningsföreskrifter för direktiv 2006/ 15 §

Formulär för intyg enligt 13 och [14 §](#14)§ ska motsvara det formulär som har fastställts genom rådets genomförandeförordning (EU) nr 282112/EG om ett gemensamt system för mervärdesskatt.

Under förutsättning att betydande inköp görs av varor eller tjänster som är avsedda för officiellt bruk för ett sådant internationellt organ som avses i [4 §](#4) lagen ([1976:661](https://selex.se/eli/sfs/1976/661)) om immunitet och privilegier i vissa fall får Regeringskansliet (Utrikesdepartementet) ge organet dispens från kravet i artikel 51.2 i rådets genomförandeförordning [(EU) nr 282/2011](https://eur-lex.europa.eu/legal-content/SV/ALL/?uri=celex%3A32011R0282) på att intyget ska utfärdas med stämpel.

## Formulär

### 16 §

Skatteverket ska fastställa formulär enligt denna förordning.

Skatteverket ska tillhandahålla fastställda formulär utan kostnad.

## Bemyndigande att meddela föreskrifter

### 17 §

Skatteverket får meddela de ytterligare föreskrifter som behövs för verkställigheten av denna förordning.

Intyg vid direkt skattefrihet inom ramen för avtalet mellan Sverige och Amerikas förenta stater om försvarssamarbete (DCA- avtalet)

### 18 §

Med DCA-intyg avses i denna förordning ett sådant intyg som ska uppvisas enligt 7 kap. [6 §](#kap7.6) lagen ([1994:1776](https://selex.se/eli/sfs/1994/1776)) om skatt på energi, [14 a §](#14a) lagen ([2016:1067](https://selex.se/eli/sfs/2016/1067)) om skatt på kemikalier i viss elektronik, [13 a §](#13a) lagen ([2018:696](https://selex.se/eli/sfs/2018/696)) om skatt på vissa nikotinhaltiga produkter, 11 kap. [8 §](#kap11.8) lagen ([2022:155](https://selex.se/eli/sfs/2022/155)) om tobaksskatt, 11 kap. [6 §](#kap11.6) lagen ([2022:156](https://selex.se/eli/sfs/2022/156)) om alkoholskatt och [10 kap. 93 a § mervärdesskattelagen](https://selex.se/eli/sfs/1994/200#kap10.93a) ([2023:200](https://selex.se/eli/sfs/2023/200)).

### 19 §

Ett DCA-intyg ska innehålla följande uppgifter:

1. Beskrivning av de varor och tjänster för vilka intyget lämnas samt ett intygande från Amerikas förenta staters väpnade styrkor om att de är avsedda för officiellt bruk av eller för de väpnade styrkorna.

2. Namn och adress för den som är berättigad till skattefrihet för de varor och tjänster som omfattas av intyget.

3. Namn och adress för den som säljer eller tillhandahåller de varor och tjänster som omfattas av intyget.

4. Namn och ställning för den företrädare för de väpnade styrkorna som undertecknar intyget.

Där sådana uppgifter finns tillgängliga bör ett DCA-intyg även innehålla följande:

1. Registreringsnummer för mervärdesskatt och punktskatt för de personer som anges i första stycket.

2. Adress för kontakt på elektronisk väg för de personer som anges i första stycket.

3. Giltighetstid för intyget.

### 20 §

Den som gör ett undantag från skatteplikt eller yrkar avdrag med stöd av någon av de bestämmelser som anges i [18 §](#18) ska styrka rätten till skattefrihet genom att i sina räkenskaper ha en kopia av DCA-intyget.

### 21 §

Kravet på att visa upp DCA-intyg gäller inte om leveransen eller tillhandahållandet sker från Försvarsmakten. Kravet på att visa upp DCA-intyg enligt [10 kap. 93 a § mervärdesskattelagen](https://selex.se/eli/sfs/1994/200#kap10.93a) ([2023:200](https://selex.se/eli/sfs/2023/200)) gäller inte heller vid leveranser eller tillhandahållanden som sker inom ramen för en militär serviceverksamhet till den som har rätt att utnyttja verksamhetens tjänster.

Skatteverket får i enskilda fall besluta om undantag från kravet att uppvisa DCA-intyg om det av andra skäl bedöms uppenbart obehövligt att uppvisa sådant intyg.

## Övergångsbestämmelser

[2024:609](https://selex.se/eli/sfs/2024/609)

1. Denna förordning träder i kraft den 15 augusti 2024.

2. Genom förordningen upphävs förordningen ([1994:224](https://selex.se/eli/sfs/1994/224)) om återbetalning av mervärdesskatt och vissa punktskatter till hjälporganisationer, utländska beskickningar m.fl.