---
beteckning: 2024:333
rubrik: Förordning om fullgörande av underrättelseskyldighet enligt lagen om hemliga tvångsmedel i syfte att verkställa frihetsberövande påföljder
departement: Justitiedepartementet
utfardad_datum: 2024-05-30
ikraft_datum: 2024-07-01
publicerad_datum: 2024-07-01
pdf_url: https://svenskforfattningssamling.se/sites/default/files/sfs/2024-05/SFS2024-333.pdf
---

# Förordning om fullgörande av underrättelseskyldighet enligt lagen om hemliga tvångsmedel i syfte att verkställa frihetsberövande påföljder

## 1 §

Denna förordning är meddelad med stöd av [8 kap. 7 § regeringsformen](https://selex.se/eli/sfs/1974/152#kap8.7).

## 2 §

Underrättelseskyldighet enligt [12 §](#12) lagen ([2024:326](https://selex.se/eli/sfs/2024/326)) om hemliga tvångsmedel i syfte att verkställa frihetsberövande påföljder ska fullgöras av den åklagare som har ansökt vid domstol om åtgärder enligt lagen.

Om en underrättelse inte har lämnats enligt [14 §](#14) lagen om hemliga tvångsmedel i syfte att verkställa frihetsberövande påföljder, ska åklagaren informera Säkerhets- och integritetsskyddsnämnden om detta så snart det kan ske. Om det vid beslutet att inte lämna någon underrättelse löper en frist som avser en underrättelse om annan hemlig tvångsmedelsanvändning i ärendet mot samma person, får åklagaren dock avvakta med att informera nämnden till dess att den fristen löpt ut.

Om den åklagare som avses i denna paragraf inte kan fullgöra underrättelseskyldigheten enligt första och andra styckena, ska skyldigheten i stället fullgöras av en annan åklagare.