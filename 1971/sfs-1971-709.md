---
beteckning: 1971:709
rubrik: Kungörelse om skyldighet för inskrivningsmyndighet att lämna vissa underrättelser om sökta lagfarter m.m.
departement: Justitiedepartementet
utfardad_datum: 1971-06-18
publicerad_datum: 2008-10-08
pdf_url: https://svenskforfattningssamling.se/sites/default/files/sfs/1971-06/SFS1971-709.pdf
andringsforfattningar:
  - beteckning: "1983:1058"
    rubrik: "Förordning (1983:1058) om ändring i kungörelsen (1971:709) om skyldighet för inskrivningsmyndighet att lämna vissa underrättelser om sökta lagfarter m.m"
    ikraft_datum: 1984-01-01
    anteckningar: ändr. 1 §
  - beteckning: "1990:1260"
    rubrik: "Förordning (1990:1260) om ändring i kungörelsen (1971:709) om skyldighet för inskrivningsmyndighet att lämna vissa underrättelser om sökta lagfarter m.m."
    ikraft_datum: 1991-01-01
    anteckningar: ändr. 1 §
  - beteckning: "1991:52"
    rubrik: "Förordning (1991:52) om ändring i kungörelsen (1971:709) om skyldighet för inskrivningsmyndighet att lämna vissa underrättelser om sökta lagfarter m.m"
    ikraft_datum: 1991-07-01
    anteckningar: ändr. 1 §
  - beteckning: "1992:965"
    rubrik: "Förordning (1992:965) om ändring i kungörelsen (1971:709) om skyldighet för inskrivningsmyndighet att lämna vissa underrättelser om sökta lagfarter m.m."
    ikraft_datum: 1992-10-15
    anteckningar: ändr. 1 §
  - beteckning: "1993:33"
    rubrik: "Förordning (1993:33) om ändring i kungörelsen (1971:709) om skyldighet för inskrivningsmyndighet att lämna vissa underrättelser om sökta lagfarter m.m."
    ikraft_datum: 1993-03-01
    anteckningar: ändr. 1 §
  - beteckning: "1995:1422"
    rubrik: "Förordning (1995:1422) om ändring i kungörelsen (1971:709) om skyldighet för inskrivningsmyndighet att lämna vissa underrättelser om sökta lagfarter m.m."
    ikraft_datum: 1996-01-01
    anteckningar: ändr. 1 §
  - beteckning: "1996:1249"
    rubrik: "Förordning (1996:1249) om ändring i kungörelsen (1971:709) om skyldighet för inskrivningsmyndighet att lämna vissa underrättelser om sökta lagfarter m.m."
    ikraft_datum: 1997-01-01
    anteckningar: ändr. 1 §
  - beteckning: "2000:309"
    anteckningar: upph.
  - beteckning: "1975:1122"
    anteckningar: ändr. 2 §
---

# Kungörelse (1971:709) om skyldighet för inskrivningsmyndighet att lämna vissa underrättelser om sökta lagfarter m.m.

### 1 §

Inskrivningsmyndighet skall senast den 20 i varje månad underrätta skattemyndigheten och, beträffande fastighet som är taxerad som lantbruksenhet, länsstyrelsen om de lagfarter som sökts på inskrivningsdagarna under den nästföregående månaden utom i fall då lagfartsärendet uppskjutits. Underrättelse skall lämnas också om de lagfarter under samma tid som beviljats efter fullföljd av vilandeförklarad ansökan eller som beviljats, förklarats vilande eller avslagits efter uppskov.

Underrättelserna lämnas särskilt för varje kommun.

Första stycket gäller inte, om Lantmäteriverket har skyldighet att lämna motsvarande underrättelse.

Om det i ett lagfartsärende, som avser förvärv från staten av en fastighet belägen i Västernorrlands, Jämtlands, Västerbottens eller Norrbottens län eller i Älvdalens kommun i Dalarnas län, framkommer att fastigheten vid utgången av juni 1992 tillhörde staten, skall inskrivningsmyndigheten underrätta lantmäterimyndigheten om detta. Underrättelse skall lämnas omedelbart efter det att lagfart har beviljats. Förordning ([1996:1249](https://selex.se/eli/sfs/1996/1249)).

### 2 §

Underrättelse enligt [1 §](#1) lämnas på blankett enligt formulär och anvisningar som fastställes av domstolsverket.

Har lagfart ej sökts på det ursprungliga förvärvet vid förköp enligt förköpslagen ([1967:868](https://selex.se/eli/sfs/1967/868)), skall uppgift om detta förvärv lämnas i samma avseende som i fråga om förköpet. Förordning ([1975:1122](https://selex.se/eli/sfs/1975/1122)).

### 3 §

Bestämmelserna i 1 och [2 §](#2)§ gäller i tillämpliga delar inskrivning av tomträtt.

Saknas uppgift om vederlaget vid överlåtelse av tomträtt som har upplåtits före år 1954, skall detta förhållande anmärkas i underrättelsen.

## Övergångsbestämmelser

[1971:709](https://selex.se/eli/sfs/1971/709)

Denna kungörelse träder i kraft den 1 januari 1972 och tillämpas första gången i fråga om underrättelse som lämnas under februari 1972.

Genom kungörelsen upphäves kungörelsen ([1948:256](https://selex.se/eli/sfs/1948/256)) angående skyldighet för inskrivningsdomare att lämna lantbruksnämnden underrättelser om sökta lagfarter och kungörelsen ([1953:479](https://selex.se/eli/sfs/1953/479)) angående skyldighet för inskrivningsdomare att lämna vissa underrättelser om sökta lagfarter m.m.

Bestämmelserna i 1 och [2 §](#2)§ gäller i tillämpliga delar inskrivning av vattenfallsrätt samt av fång till sådan rätt.

[1975:1122](https://selex.se/eli/sfs/1975/1122)

Denna förordning träder i kraft den 1 januari 1976 och tillämpas första gången i fråga om underrättelse som lämnas under februari 1976.

[1995:1422](https://selex.se/eli/sfs/1995/1422)

1. Denna förordning träder i kraft den 1 januari 1996.

2. Vad som sägs om ordet "fastighetsregistermyndigheten" i äldre bestämmelser gäller fortfarande i fråga om fastighetsregistermyndigheter som inrättats enligt lagen ([1971:133](https://selex.se/eli/sfs/1971/133)) om kommunal fastighetsbildningsmyndighet och fastighetsregistermyndighet.