---
beteckning: 1971:704
rubrik: Förordning om synemän enligt 9 kap. jordabalken
departement: Jordbruksdepartementet
utfardad_datum: 1971-06-18
publicerad_datum: 2009-05-04
pdf_url: https://svenskforfattningssamling.se/sites/default/files/sfs/1971-06/SFS1971-704.pdf
andringsforfattningar:
  - beteckning: "1988:1340"
    rubrik: "Förordning (1988:1340) om ändring i kungörelsen (1971:704) om synemän enligt 9 kap. jordabalken"
    ikraft_datum: 1989-01-01
    anteckningar: "ändr. författningsrubr., 2, 5 §§"
  - beteckning: "1991:672"
    rubrik: "Förordning (1991:672) om ändring i förordningen (1971:704) om synemän enligt 9 kap. jordabalken"
    ikraft_datum: 1991-07-01
    anteckningar: "ändr. 2, 4, 7 §§"
  - beteckning: "2009:28"
    anteckningar: upph.
  - beteckning: "1977:898"
    rubrik: "Förordning (1977:898) om ändring i kungörelsen (1971:704) om synemän enligt 9 kap. jordabalken"
    anteckningar: ändr. 6 §
---

# Förordning (1971:704) om synemän enligt 9 kap. jordabalken

## 1 §

Länsstyrelsen skall förklara lämpligt antal personer behöriga att hålla arrendesyn (synemän).

## 2 §

Syneman skall vara svensk medborgare och får inte vara underårig och inte heller ha förvaltare enligt [11 kap. 7 § föräldrabalken](https://selex.se/eli/sfs/1949/381#kap11.7). Han skall vara förtrogen med arrende- och jordbruksförhållandena i länet. Förordning ([1991:672](https://selex.se/eli/sfs/1991/672)).

## 3 §

Innan någon förklaras behörig att hålla syn, skall länsstyrelsen inhämta yttrande från myndigheter och organisationer som kan antagas ha kännedom om hans lämplighet som syneman.

## 4 §

Förklaring som avses i [1 §](#1) skall avse en tid av tre år. Syneman får dock efter utgången av denna tid avsluta syn som har påbörjats dessförinnan. Förordning ([1991:672](https://selex.se/eli/sfs/1991/672)).

## 5 §

Om någon som förklarats behörig enligt [1 §](#1) upphör att vara svensk medborgare eller får förvaltare enligt [11 kap. 7 § föräldrabalken](https://selex.se/eli/sfs/1949/381#kap11.7) eller om han bedöms vara olämplig som syneman, skall länsstyrelsen förklara att han inte längre är behörig att hålla syn.

Länsstyrelsen kan förordna att beslut enligt första stycket skall gälla omedelbart. Förordning ([1988:1340](https://selex.se/eli/sfs/1988/1340)).

## 6 §

Länsstyrelsen skall föra förteckning över dem som har förklarats behöriga att hålla syn. I förteckningen skall anges den tid som bestämts för varje syneman.

Beslut som avses i [5 §](#5) skall omedelbart införas i förteckningen. Länsstyrelsen får kungöra beslutet på lämpligt sätt. Förordning ([1977:898](https://selex.se/eli/sfs/1977/898)).

## 7 §

Länsstyrelsens beslut enligt denna förordning får överklagas hos statens jordbruksverk. Jordbruksverkets beslut får inte överklagas. Förordning ([1991:672](https://selex.se/eli/sfs/1991/672)).