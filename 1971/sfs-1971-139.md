---
beteckning: 1971:139
rubrik: Lag om försöksverksamhet i fråga om ordningen för vissa kyrkliga förrättningar
departement: Civildepartementet
utfardad_datum: 1971-05-07
publicerad_datum: 2007-08-21
utgar_datum: 1985-01-01
forarbeten: "Prop. 1971:39, KrU 9, rskr 111, KLU 1970:18, kskr 49"
pdf_url: https://svenskforfattningssamling.se/sites/default/files/sfs/1971-05/SFS1971-139.pdf
andringsforfattningar:
  - beteckning: "1979:994"
    rubrik: "Lag (1979:994) om ändring i lagen (1971:139) om försöks- verksamhet i fråga om ordningen för vissa kyrkliga förrättningar"
    anteckningar: ändr. 1 §
  - beteckning: "1975:1189"
    anteckningar: ändr. 1 §
---

# Lag (1971:139) om försöksverksamhet i fråga om ordningen för vissa kyrkliga förrättningar

## 1 §

Utan hinder av vad som eljest gäller får under tiden till och med den 31 december 1984 dop, konfirmation, vigsel och jordfästning försöksvis förrättas enligt ordning som avviker från den som föreskrives i kyrkohandboken. Lag ([1979:994](https://selex.se/eli/sfs/1979/994)).

## 2 §

Försöksverksamheten får samtidigt bedrivas i högst tio församlingar i varje stift.

## 3 §

Fråga om försöksverksamhet prövas av domkapitlet.

Försöksverksamhet får anordnas endast om kyrkorådet i församlingen medger det. Fråga om sådant medgivande avgöres efter samråd med församlingens präster och kyrkomusiker.

I fråga om dop, vigsel och jordfästning skall tjänsteförrättande präst, innan avvikelse sker från kyrkohandboken, förvissa sig om att den som begär förrättningen samtycker därtill.

## 4 §

Försöksverksamheten bedrives under domkapitlets ledning och tillsyn.