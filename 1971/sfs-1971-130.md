---
beteckning: 1971:130
rubrik: Kungörelse om tillämpning av protokoll mellan Sverige och Sovjetunionen angående ömsesidig skattebefrielse för luftfartsföretag och deras anställda
departement: Finansdepartementet
utfardad_datum: 1971-05-07
publicerad_datum: 2013-08-14
forarbeten: "Jfr prop. 1971:67, SkU 21, rskr 97"
pdf_url: https://svenskforfattningssamling.se/sites/default/files/sfs/1971-05/SFS1971-130.pdf
andringsforfattningar:
  - beteckning: "1995:1339"
    anteckningar: upph. såvitt avser Ukraina
  - beteckning: "1997:919"
    anteckningar: upph. såvitt avser Kazakstan
---

# Kungörelse (1971:130) om tillämpning av protokoll mellan Sverige och Sovjetunionen angående ömsesidig skattebefrielse för luftfartsföretag och deras anställda

Kungl. Maj:t har, med stöd av [72 §](#72) 3 mom. kommunalskattelagen ([1928:370](https://selex.se/eli/sfs/1928/370)), [20 §](#20) 3 mom. lagen ([1947:576](https://selex.se/eli/sfs/1947/576)) om statlig inkomstskatt och  [20 §](#20) 3 mom. lagen ([1947:577](https://selex.se/eli/sfs/1947/577)) om statlig förmögenhetsskatt, funnit gott förordna att ett den 8 februari 1971 av Sverige och Sovjetunionen undertecknat protokoll, vars lydelse framgår av bilaga till denna kungörelse, angående ömsesidig befrielse av luftfartsföretag och deras anställda från erläggande av skatter, upprättat i anslutning till överenskommelsen mellan Sverige och Sovjetunionen rörande luftfartsförbindelser den 31 mars 1956, skall lända till efterrättelse för Sveriges del. (Jämför [1974:770](https://selex.se/eli/sfs/1974/770) ö.b. och [1974:859](https://selex.se/eli/sfs/1974/859) ö.b.)

## Övergångsbestämmeler

[1995:1339](https://selex.se/eli/sfs/1995/1339)

## Författningen skall dock fortfarande tillämpas

a) på inkomst som förvärvas före den 1 januari året efter det då lagen träder i kraft, samt

b) beträffande skatt på förmögenhet, på skatt som påförs vid taxeringen året efter det då lagen trädde i kraft eller vid tidigare års taxering.

[1997:919](https://selex.se/eli/sfs/1997/919)

1. Denna lag träder i kraft den dag regeringen bestämmer.

2. Denna lag skall tillämpas

a) beträffande källskatter, på inkomst som betalas eller krediteras den 1 januari året efter det år då lagen träder i kraft eller senare, och

b) beträffande andra skatter, på beskattningsår som börjar den 1 januari året efter det år då lagen träder i kraft eller senare.

3. Följande författningar skall inte längre tillämpas såvitt avser förhållandet mellan Sverige och Kazakstan, nämligen

- lagen ([1982:708](https://selex.se/eli/sfs/1982/708)) om dubbelbeskattningsavtal mellan Sverige och Sovjetunionen,

- kungörelsen ([1971:130](https://selex.se/eli/sfs/1971/130)) om tillämpning av protokoll mellan Sverige och Sovjetunionen angående ömsesidig skattebefrielse för luftfartsföretag och deras anställda,

- kungörelsen ([1973:563](https://selex.se/eli/sfs/1973/563)) om tillämpning av protokoll mellan Sverige och Sovjetunionen angående ömsesidig skattebefrielse för sjöfartsföretag.

## De angivna författningarna skall dock fortfarande tillämpas

a) beträffande källskatter, på inkomst som betalas eller krediteras före den 1 januari året efter det år då lagen träder i kraft,

b) beträffande andra skatter på inkomst, på beskattningsår som börjar före den 1 januari året efter det år då lagen träder i kraft, samt

c) beträffande skatt på förmögenhet, på skatt som påförs vid taxeringen året efter det år då lagen träder i kraft eller vid tidigare års taxering.