---
beteckning: 1976:430
rubrik: Förordning om ersättning vid vissa skador av rovdjur
departement: Jordbruksdepartementet
utfardad_datum: 1976-06-03
publicerad_datum: 2008-10-09
pdf_url: https://svenskforfattningssamling.se/sites/default/files/sfs/1976-06/SFS1976-430.pdf
andringsforfattningar:
  - beteckning: "1984:562"
    rubrik: "Förordning (1984:562) om ändring i förordningen (1976:430) om ersättning vid vissa skador av rovdjur"
    ikraft_datum: 1984-07-05
    anteckningar: ändr. 6 §
  - beteckning: "1987:987"
    rubrik: "Förordning (1987:987) om ändring i förordningen (1976:430) om ersättning vid vissa skador av rovdjur"
    ikraft_datum: 1988-01-01
    anteckningar: ändr. 1 §
  - beteckning: "1992:436"
    rubrik: "Förordning (1992:436) om ändring i förordningen (1976:430) om ersättning vid vissa skador av rovdjur"
    ikraft_datum: 1992-07-01
    anteckningar: ändr. 8 §; ny 11 §
  - beteckning: "1995:444"
    rubrik: "Förordning (1995:444) om ändring i förordningen (1976:430) om ersättning vid vissa skador av rovdjur"
    ikraft_datum: 1995-07-01
    anteckningar: "upph. 3, 6, 9 §§; ändr. 1, 2, 4, 5, 7, 8, 10 §§"
  - beteckning: "1995:1187"
    rubrik: "Förordning (1995:1187) om upphävande av förordningen (1976:430) om ersättning vid vissa skador av rovdjur"
    anteckningar: upph.
  - beteckning: "1980:374"
    rubrik: "Förordning (1980:374) om ändring i förordningen (1976:430) om ersättning vid vissa skador av rovdjur"
    anteckningar: ändr. 3 §
---

# Förordning (1976:430) om ersättning vid vissa skador av rovdjur

## 1 §

Ersättning eller bidrag av statsmedel får i mån av tillgång på medel lämnas enligt denna förordning för vissa skador som rovdjur orsakar på tamdjursskötseln eller för att förebygga sådana skador. Förordning ([1995:444](https://selex.se/eli/sfs/1995/444)).

## 2 §

Bidrag får lämnas för åtgärd för att förebygga skada på tamdjur av björn, varg, järv, lo eller örn. För tamdjur som skadats eller dödats genom angrepp av sådant vilt får ersättning lämnas om det dödade eller skadade djuret återfunnits. Bidraget eller ersättningen lämnas till tamdjurets ägare.

För ren som är omärkt eller vars märke är förstört, okänt, förfalskat eller oriktigt utformat, lämnas ersättning till den sameby inom vars betesområde renen har påträffats.

Ersättning enligt första eller andra stycket lämnas inte, om det visas att skadan beror på uppenbar vårdslöshet vid bevakningen av tamdjuret eller på att detta har släppts ut för bete inom ett område där det inte får komma in för att beta. Förordning ([1995:444](https://selex.se/eli/sfs/1995/444)).

## 4 §

Ren ersätts med belopp som Statens naturvårdsverk bestämmer med hänsyn till prisutvecklingen för ett år i sänder.

Om det finns särskilda skäl, får i det enskilda fallet ersättning lämnas med annat belopp än som avses i första stycket. Förordning ([1995:444](https://selex.se/eli/sfs/1995/444)).

## 5 §

För varje ren för vilken ersättning lämnas enligt [2 §](#2) lämnas dessutom ersättning för olägenhet för renskötseln med ett belopp som Naturvårdsverket bestämmer med hänsyn till prisutvecklingen för ett år i sänder. Ersättningen tillfaller den sameby inom vars betesområde renen har påträffats. Förordning ([1995:444](https://selex.se/eli/sfs/1995/444)).

## 7 §

Om det finns särskilda skäl, får ersättning lämnas för utredning i ersättningsärendet. Förordning ([1995:444](https://selex.se/eli/sfs/1995/444)).

## 8 §

Frågor om ersättning enligt denna förordning prövas av länsstyrelsen. Förordning ([1995:444](https://selex.se/eli/sfs/1995/444)).

## 10 §

Beslut enligt denna förordning får inte överklagas. Förordning ([1995:444](https://selex.se/eli/sfs/1995/444)).

## 11 §

Naturvårdsverket meddelar de föreskrifter som behövs för verkställigheten av denna förordning. Förordning ([1992:436](https://selex.se/eli/sfs/1992/436)).