---
beteckning: 1976:1012
rubrik: Förordning om löneavdrag vid disciplinbot
departement: Justitiedepartementet
utfardad_datum: 1976-12-02
publicerad_datum: 2008-10-09
pdf_url: https://svenskforfattningssamling.se/sites/default/files/sfs/1976-12/SFS1976-1012.pdf
andringsforfattningar:
  - beteckning: "1987:187"
    anteckningar: upph.
---

# Förordning (1976:1012) om löneavdrag vid disciplinbot

## 1 §

För krigsman, som ej erhåller dagersättning enligt värnpliktsförmånsförordningen ([1976:1008](https://selex.se/eli/sfs/1976/1008)), bestämmes löneavdrag vid disciplinbot enligt bestämmelserna i [20 §](#20) anställningsförordningen ([1965:601](https://selex.se/eli/sfs/1965/601)) om löneavdrag som disciplinpåföljd. Värnpliktig som erhåller dagpenning enligt värnpliktsförmånsförordningen skall därvid anses ha lön för månad med belopp som svarar mot summan av hans dagpenning under 30 dagar.

## 2 §

För värnpliktig, som erhåller dagersättning enligt värnpliktsförmånsförordningen ([1976:1008](https://selex.se/eli/sfs/1976/1008)), bestämmes det dagliga löneavdraget vid disciplinbot till belopp som svarar mot hans dagersättning utan tillägg.

## 3 §

Om återbetalning i vissa fall av belopp som har innehållits på grund av ålagt disciplinstraff finns bestämmelser i lagen ([1973:18](https://selex.se/eli/sfs/1973/18)) om disciplinstraff för krigsmän.