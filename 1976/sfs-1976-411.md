---
beteckning: 1976:411
rubrik: Förordning om järnvägs handläggning av vissa ersättningskrav m.m.
departement: Justitiedepartementet
utfardad_datum: 1976-06-03
publicerad_datum: 2015-06-09
pdf_url: https://svenskforfattningssamling.se/sites/default/files/sfs/1976-06/SFS1976-411.pdf
andringsforfattningar:
  - beteckning: "2015:348"
    rubrik: "Förordning (2015:348) om upphävande av förordningen (1976:411) om järnvägs handläggning av vissa ersättningskrav m.m."
    anteckningar: upph.
---

# Förordning (1976:411) om järnvägs handläggning av vissa ersättningskrav m.m.

## 1 §

Har järnväg mottagit meddelande om skadefall som lämnas enligt [16 §](#16) lagen ([1976:58](https://selex.se/eli/sfs/1976/58)) om järnvägs ansvarighet vid befordran av resande, skall järnvägen på begäran utfärda skriftligt bevis härom. I beviset skall dagen för mottagandet anges. Har meddelandet lämnats muntligen, skall järnvägen alltid utfärda sådant bevis.

Kan annan järnväg än den som har mottagit meddelandet vara ansvarig för skadan, skall den mottagande järnvägen utan dröjsmål underrätta den andra järnvägen om innehållet i meddelandet.

## 2 §

Har järnväg mottagit framställning enligt [18 §](#18) lagen ([1976:58](https://selex.se/eli/sfs/1976/58)) om järnvägs ansvarighet vid befordran av resande, skall järnvägen på begäran utfärda skriftligt bevis härom. I beviset skall dagen för mottagandet anges.

Om handling som åberopas till stöd för kravet inges i kopia eller avskrift, får järnvägen begära att kopians eller avskriftens riktighet behörigen styrkes.

Innefattar framställningen krav mot annan järnväg än den som har mottagit framställningen, skall den mottagande järnvägen utan dröjsmål överlämna framställningen till denna.