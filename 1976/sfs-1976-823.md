---
beteckning: 1976:823
rubrik: Förordning om skyldighet för domstol att underrätta part om dom i tvistemål m.m.
departement: Justitiedepartementet
utfardad_datum: 1976-11-04
publicerad_datum: 2008-10-09
pdf_url: https://svenskforfattningssamling.se/sites/default/files/sfs/1976-11/SFS1976-823.pdf
andringsforfattningar:
  - beteckning: "1987:1099"
    anteckningar: upph.
  - beteckning: "1978:372"
    rubrik: "Förordning (1978:372) om ändring i förordningen (1976:823) om skyldighet för domstol att underrätta part om dom i tvistemål m.m."
    anteckningar: ändr. 1 §
---

# Förordning (1976:823) om skyldighet för domstol att underrätta part om dom i tvistemål m.m.

## 1 §

Underrättelse enligt [17 kap. 9 § sjunde stycket rättegångsbalken](https://selex.se/eli/sfs/1942/740#kap17.9) skall i mål vid underrätt ske genom att avskrift av domen sänds till parterna i vanligt brev. Har skiljaktig mening förekommit skall redogörelse för denna lämnas.

Bestämmelserna i första stycket om dom tillämpas även i fråga om särskilt uppsatt slutligt beslut.  Om beslutet  ej har uppsatts särskilt, sänds avskrift av protokoll  eller annan handling som innefattar det slutliga beslutet samt redogörelse för skiljaktig mening, om sådan har förekommit.

I annat fall än som avses i första och andra styckena sker under rättelse genom att avskrift av domen eller beslutet  i vad avgörandet innehåller uppgift om domstolens namn, dagen för avgörandet, målets och avgörandets nummer, parterna  och det slut vartill domstolen kommit, sänds till  parterna i vanligt brev.  Har beslutet ej uppsatts särskilt, sänds uppgift om  innehållet i beslutet. Samtidigt lämnas uppgift om tid och sätt för fullföljd av talan. Har skiljaktig mening förekommit skall redogörelse också lämnas för det slut som den skiljaktiga meningen innefattar. Förordning ([1978:372](https://selex.se/eli/sfs/1978/372)).

## 2 §

Följer av bestämmelse i annan författning att vad som i rättegångsbalken är föreskrivet om rättegången i allmänhet skall tillämpas även vid handläggningen av mål eller ärende enligt den särskilda författningen, skall underrättelse enligt [1 §](#1) lämnas även i sådant fall, om det lämpligen kan ske.

I fråga om slutligt beslut i ärende som har handlagts enligt lagen ([1946:807](https://selex.se/eli/sfs/1946/807)) om handläggning av domstolsärenden lämnas underrättelse enligt [1 §](#1), om beslutet har gått emot sökanden eller annan som har fört talan i ärendet.

## 3 §

Har för visst slag av mål i annan författning föreskrivits skyldighet för domstol att utan begäran tillställa parterna avskrift av dom eller slutligt beslut, gäller den bestämmelsen.