---
beteckning: 1976:377
rubrik: Förordning med instruktion för bokföringsnämnden
departement: Justitiedepartementet
utfardad_datum: 1976-06-03
publicerad_datum: 2008-10-09
pdf_url: https://svenskforfattningssamling.se/sites/default/files/sfs/1976-06/SFS1976-377.pdf
andringsforfattningar:
  - beteckning: "1986:1100"
    rubrik: "Förordning (1986:1100) om ändring i förordningen (1976:377) med instruktion för bokföringsnämnden"
    ikraft_datum: 1987-01-01
    anteckningar: ändr. 8 §
  - beteckning: "1988:1118"
    anteckningar: upph.
  - beteckning: "1976:878"
    rubrik: "Förordning (1976:878) om ändring i förordningen (1976:377) med instruktion för bokföringsnämnden"
    anteckningar: ändr. 8 §
---

# Förordning (1976:377) med instruktion för bokföringsnämnden

## Inledande bestämmelse

### 1 §

Allmänna verksstadgan ([1965:600](https://selex.se/eli/sfs/1965/600)) skall tillämpas på bokföringsnämnden.

## Uppgifter

### 2 §

Nämnden har till uppgift att främja utvecklingen av god redovisningssed i företagens bokföring och offentliga redovisning. Därvid skall nämnden bl.a.

med beaktande av att bokföringen skall bilda underlag för företagens egna bedömningar, för informationen till bl.a. kreditgivare och de anställda samt för den offentliga redovisningen lämna råd och anvisningar för hur bokföringsskyldigheten skall fullgöras i rörelser av olika slag och storlek,

utarbeta rekommendationer beträffande företagens offentliga redovis ning,

lämna råd och anvisningar i fråga om datorbaserad redovisning,

följa tillämpningen av utfärdade rekommendationer,

uppmärksamma behoven av provningar av och normer för tekniska hjälpmedel på bokföringsområdet,

följa och stödja olika organisationers insatser på bokförings- och redovisningsområdet.

## Organisation

### 3 §

Nämnden består av ordförande och nio andra ledamöter. För varje annan ledamot än ordföranden finns en ersättare. Ordförande, övriga ledamöter samt ersättare utses av regeringen för en tid av högst tre år.

Nämnden kan utse en av sina ledamöter till vice ordförande, som vid förfall för ordföranden träder i dennes ställe.

### 4 §

Hos nämnden finns ett kansli. Tjänst som chef för nämndens kansli tillsättes av regeringen.

### 5 §

Hos nämnden är i övrigt anställda tjänstemän enligt personalförteckning samt annan personal i mån av behov och tillgång på medel.

I mån av behov och tillgång på medel får nämnden anlita experter och sakkunniga.

### 6 §

Chefen för kansliet är chef för nämnden i administrativt hänseende.

## Ärendenas handläggning

### 7 §

Nämnden sammanträder på kallelse av ordföranden. Ersättare i nämn den får, även om förfall för ledamot ej föreligger, kallas att närvara och yttra sig vid sammanträde med nämnden.

### 8 §

Nämnden är beslutför när minst sex ledamöter, bland dem ordföranden, är närvarande. När ärenden av principiell natur eller annars av större vikt handläggs, bör om möjligt samtliga ledamöter närvara. Förordning ([1986:1100](https://selex.se/eli/sfs/1986/1100)).

### 9 §

Ärende avgöres efter föredragning, som ankommer på chefen för nämndens kansli eller den som denne i särskilt fall förordnar.

### 10 §

I arbetsordning eller genom särskilt beslut får överlämnas åt chefen för nämndens kansli att avgöra ärende eller grupp av ärenden som ej är av sådan beskaffenhet att prövningen bör ankomma på nämnden.