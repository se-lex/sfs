---
beteckning: 1976:414
rubrik: Förordning om minnesmynt på femtio kronor
departement: Finansdepartementet
utfardad_datum: 1976-06-10
publicerad_datum: 2024-09-03
forarbeten: "Prop. 2020/21:127, bet. 2020/21:FiU45, rskr. 2020/21:272"
pdf_url: https://svenskforfattningssamling.se/sites/default/files/sfs/1976-06/SFS1976-414.pdf
andringsforfattningar:
  - beteckning: "2021:346"
    rubrik: "Lag (2021:346) om upphävande av förordningen (1976:414) om minnesmynt på femtio kronor"
    anteckningar: upph.
---

# Förordning (1976:414) om minnesmynt på femtio kronor

## 1 §

Med anledning av giftermålet mellan Konung Carl XVI Gustaf och Fröken Silvia Sommerlath skall tillverkas minnesmynt med ett namnvärde av femtio kronor.

## 2 §

Minnesmyntet skall tillverkas av en legering som består av 925 tusendelar silver och 75 tusendelar koppar samt ha en vikt av 27,03 gram och en diameter av 36 millimeter. Avvikelse från den nominella vikten får vid uppvägning av 100 mynt vara högst 27 gram.

## 3 §

Minnesmyntet skall ha följande prägel. På framsidan till höger Konung Carl XVI Gustafs bild och till vänster hans tillkommandes bild, båda avbildningarna snett framifrån. Mellan bilderna en kvist av nyponros. Över bilderna texten "19 JUNI 1976" och under bilderna orden "KONUNG CARL XVI GUSTAF" och "DROTTNING SILVIA" på två rader. Underst konstnärens signatur. På frånsidan stora riksvapnet med sköldhållare och ordensinsignier men utan vapentält. Under vapnet till vänster "50" och till höger "KR". Nedtill vid myntets rand till vänster ett stiliserat "E", som anger myntningsorten, och till höger myntdirektörens monogram. Randen slät.