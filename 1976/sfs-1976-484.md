---
beteckning: 1976:484
rubrik: Naturvårdsförordning
departement: Miljödepartementet
utfardad_datum: 1976-06-03
publicerad_datum: 2008-10-09
forarbeten: "Jfr prop. 1975/76:100 (bil. 11 p. H 6), JoU 1975/76:33, rskr 1975/76:255"
pdf_url: https://svenskforfattningssamling.se/sites/default/files/sfs/1976-06/SFS1976-484.pdf
andringsforfattningar:
  - beteckning: "1983:424"
    rubrik: "Förordning (1983:424) om ändring i naturvårdsförordningen (1976:484)"
    ikraft_datum: 1983-07-01
    anteckningar: "upph. 24 §; ändr. 20, 25, 27, 34 §§; nya 27 a, 27 b §§, rubr. närmast före nya 27 a, 27 b §§"
  - beteckning: "1983:801"
    rubrik: "Förordning (1983:801) om ändring i naturvårdsförordningen (1976:484)"
    ikraft_datum: 1984-01-01
    anteckningar: ändr. 25 §
  - beteckning: "1986:339"
    rubrik: "Förordning (1986:339) om ändring i naturvårdsförordningen (1976:484)"
    ikraft_datum: 1986-07-01
    anteckningar: "ändr. 20, 23, 25, 27, 34 §§"
  - beteckning: "1986:175"
    rubrik: "Förordning (1986:175) om ändring i naturvårdsförordningen (1976:484)"
    ikraft_datum: 1987-01-01
    anteckningar: ändr. 15 §
  - beteckning: "1987:594"
    rubrik: "Förordning (1987:594) om ändring i naturvårdsförordningen (1976:484)"
    ikraft_datum: 1987-07-01
    anteckningar: "ändr. 20, 21, 26, 27, 28, 32, 34, 35 §§; nya 28 a §"
  - beteckning: "1987:939"
    rubrik: "Förordning (1987:939) om ändring i naturvårdsförordningen (1976:484)"
    ikraft_datum: 1988-01-01
    anteckningar: "upph. 6-8, 18 §§; ändr. 3, 5, 28 a, 34 §§; omtryck"
  - beteckning: "1988:715"
    rubrik: "Förordning (1988:715) om ändring i naturvårdsförordningen (1976:484)"
    ikraft_datum: 1988-07-01
    anteckningar: "ändr. 3, 9 §§"
  - beteckning: "1990:625"
    rubrik: "Förordning (1990:625) om ändring i naturvårdsförordningen (1976:484)"
    ikraft_datum: 1990-07-01
    anteckningar: ändr. 23 §
  - beteckning: "1990:268"
    rubrik: "Förordning (1990:268) om ändring i naturvårdsförordningen (1976:484)"
    ikraft_datum: 1990-07-01
    anteckningar: "ändr. 12, 27 §§"
  - beteckning: "1991:79"
    rubrik: "Förordning (1991:79) om ändring i naturvårdsförordningen (1976:484)"
    ikraft_datum: 1991-07-01
    anteckningar: "ändr. 12, 20, 25, 27, 28 §§"
  - beteckning: "1991:1165"
    rubrik: "Förordning (1991:1165) om ändring i naturvårdsförordningen (1976:484)"
    ikraft_datum: 1991-08-01
    anteckningar: "ändr. 2, 9, 10, 15, 20, 21, 23, 25, 27, 28 a §§; nya 27 c, 28 b §§"
  - beteckning: "1991:2011"
    rubrik: "Förordning (1991:2011) om ändring i naturvårdsförordningen (1976:484)"
    ikraft_datum: 1992-01-01
    anteckningar: ändr. 28 a §
  - beteckning: "1991:1629"
    rubrik: "Förordning (1991:1629) om ändring i naturvårdsförordningen (1976:484)"
    ikraft_datum: 1992-01-01
    anteckningar: ändr. 26 §
  - beteckning: "1992:432"
    rubrik: "Förordning (1992:432) om ändring i naturvårdsförordningen (1976:484)"
    ikraft_datum: 1992-07-01
    anteckningar: ändr. 35 §
  - beteckning: "1992:228"
    rubrik: "Förordning (1992:228) om ändring i naturvårdsförordningen (1976:484)"
    ikraft_datum: 1992-07-01
    anteckningar: "nya 36 §, rubr. närmast före 36 §"
  - beteckning: "1992:1265"
    rubrik: "Förordning (1992:1265) om ändring i naturvårdsförordningen (1976:484)"
    ikraft_datum: 1993-01-01
    anteckningar: ändr. 36 §
  - beteckning: "1993:1098"
    rubrik: "Förordning (1993:1098) om ändring i naturvårdsförordningen (1976:484)"
    ikraft_datum: 1994-01-01
    anteckningar: ändr. 23 §
  - beteckning: "1993:1086"
    rubrik: "Förordning (1993:1086) om ändring i naturvårdsförordningen (1976:484)"
    ikraft_datum: 1994-01-01
    anteckningar: "nya 19 a, 19 b, 19 c, 19 d, 19 e, 19 f, 19 g, 19 h §§, rubr. närmast före 19 a, 19 h §§, bil. 1, 2, 3"
  - beteckning: "1994:1161"
    rubrik: "Förordning (1994:1161) om ändring i naturvårdsförordningen (1976:484)"
    ikraft_datum: 1994-08-01
    anteckningar: "ändr. 19 b, 19 c, 19 d, 20, 27 §§, rubr. närmast före 19 h §; ny 23 a §"
  - beteckning: "1994:1823"
    rubrik: "Förordning (1994:1823) om ändring i naturvårdsförordningen (1976:484)"
    ikraft_datum: 1995-01-01
    anteckningar: "ändr. 14, 15, 20, 21 §§"
  - beteckning: "1995:1433"
    rubrik: "Förordning (1995:1433) om ändring i naturvårdsförordningen (1976:484)"
    ikraft_datum: 1996-01-01
    anteckningar: "ändr. 12, 27 §§"
  - beteckning: "1996:7"
    rubrik: "Förordning (1996:7) om ändring i naturvårdsförordningen (1976:484)"
    ikraft_datum: 1996-04-01
    anteckningar: ändr. 27 a §
  - beteckning: "1996:203"
    rubrik: "Förordning (1996:203) om ändring i naturvårdsförordningen (1976:484)"
    ikraft_datum: 1996-05-01
    anteckningar: "ändr. rubr. närmast före 19 a, 19 h §§; nya 19 i §, rubr. närmast före 19 i §, bil. 4"
  - beteckning: "1996:521"
    rubrik: "Förordning (1996:521) om ändring i naturvårdsförordningen (1976:484)"
    ikraft_datum: 1996-07-01
    anteckningar: ny 26 a §
  - beteckning: "1996:1657"
    rubrik: "Förordning (1996:1657) om ändring i naturvårdsförordningen (1976:484)"
    ikraft_datum: 1997-02-01
    anteckningar: "ändr. bil. 3, 4"
  - beteckning: "1997:646"
    rubrik: "Förordning (1997:646) om ändring i naturvårdsförordningen (1976:484)"
    ikraft_datum: 1997-08-01
    anteckningar: "ändr. bil. 3, 4"
  - beteckning: "1997:714"
    rubrik: "Förordning (1997:714) om ändring i naturvårdsförordningen (1976:484)"
    ikraft_datum: 1997-11-01
    anteckningar: "nya 21 a, 21 b, 21 c §§"
  - beteckning: "1997:963"
    rubrik: "Förordning (1997:963) om ändring i naturvårdsförordningen (1976:484)"
    ikraft_datum: 1998-01-01
    anteckningar: "ändr. bil. 3, 4"
  - beteckning: "1998:38"
    rubrik: "Förordning (1998:38) om ändring i naturvårdsförordningen (1976:484)"
    ikraft_datum: 1998-03-01
    anteckningar: ändr. bil. 4
  - beteckning: "1976:746"
    rubrik: "Förordning (1976:746) om ändring i naturvårdsförordningen (1976:484)"
    anteckningar: "ändr. 12, 14, 20 §§"
  - beteckning: "1977:63"
    rubrik: "Förordning (1977:63) om ändring i naturvårdsförordningen (1976:484)"
    anteckningar: "ändr. 17, 34 §§"
  - beteckning: "1977:900"
    rubrik: "Förordning (1977:900) om ändring i naturvårdsförordningen (1976:484)"
    anteckningar: ändr. 21 §
  - beteckning: "1979:23"
    rubrik: "Förordning (1979:23) om ändring i naturvårdsförordningen (1976:484)"
    anteckningar: "ändr. 12, 28, 32, 35 §§"
  - beteckning: "1979:794"
    rubrik: "Förordning (1979:794) om ändring i naturvårdsförordningen (1976:484)"
    anteckningar: ändr. 23 §
  - beteckning: "1998:1252"
    anteckningar: upph.
---

# Naturvårdsförordning (1976:484)

### Inledande bestämmelser

#### 1 §

I denna förordning förstås med

1. naturvårdsobjekt, områden och naturföremål för vilka förordnanden enligt naturvårdslagen ([1964:822](https://selex.se/eli/sfs/1964/822)) har meddelats,

2. naturvårdsförvaltning, sådan vård och förvaltning av naturvårdsobjekt som behövs för att tillgodose det ändamål som avses med förordnande enligt naturvårdslagen.

#### 2 §

Statens naturvårdsverk har det centrala ansvaret för naturvårdsförvaltningen. Länsstyrelsen är ansvarig för naturvårdsförvaltningen inom länet.

I frågor av vikt för vården av kulturmiljöer i landskapet skall naturvårdsverket samråda med riksantikvarieämbetet. Förordning ([1991:1165](https://selex.se/eli/sfs/1991/1165)).

#### 3 §

För naturvårdsobjekt skall naturvårdsförvaltare utses enligt denna förordning. Till förvaltare skall den utses som med hänsyn till kompetens samt från naturvårdssynpunkt och av ekonomiska eller andra skäl bedöms som mest lämplig.

Vid valet av förvaltare skall behovet av samordning av naturvårdsförvaltningen beaktas. Förordning ([1988:715](https://selex.se/eli/sfs/1988/715)).

#### 4 §

Länsstyrelsen kan utse skötselråd för rådgivning inom länet i fråga om naturvårdsförvaltning och vård av landskapet i övrigt.

### Nationalparker

### Naturreservat

#### 9 §

Länsstyrelsen meddelar föreskrifter för naturvårdsförvaltningen av naturreservat genom att fastställa en skötselplan. En skötselplan skall ingå i varje beslut om bildande av naturreservat. Naturvårdsförvaltare för naturreservat utses av länsstyrelsen.

Om det finns särskilda skäl får skötselplan fastställas efter det att beslut om bildande av naturreservat har fattats.

Markägare, naturvårdsverket och naturvårdsförvaltaren skall snarast möjligt underrättas om beslut som avses i första stycket. Förordning ([1991:1165](https://selex.se/eli/sfs/1991/1165)).

#### 10 §

Länsstyrelsen meddelar sådana föreskrifter som avses i [10 §](#10) naturvårdslagen ([1964:822](https://selex.se/eli/sfs/1964/822)). Förordning ([1991:1165](https://selex.se/eli/sfs/1991/1165)).

#### 11 §

Innan länsstyrelsen fattar beslut om bildande av naturreservat eller beslut enligt [8 §](#8) andra stycket eller [9 §](#9) naturvårdslagen ([1964:822](https://selex.se/eli/sfs/1964/822)), skall länsstyrelsen förelägga ägare och innehavare av särskild rätt till marken att, om de vill framställa erinran mot åtgärden, göra detta hos länsstyrelsen inom viss tid. Tiden får ej sättas kortare än en månad. Har alla sakägare med känt hemvist lämnat skriftligt godkännande, får länsstyelsen pröva ärendet utan att meddela föreläggande.

Föreläggandet och de ifrågasatta reservatföreskrifterna skall snarast möjligt delges varje sakägare vars rätt kan beröras av föreskrifterna och som ej skriftligen har godkänt dessa.

#### 12 §

När föreskrift enligt 8-[10 §](#10)§ naturvårdslagen ([1964:822](https://selex.se/eli/sfs/1964/822)) eller förbud enligt [11 §](#11) samma lag meddelas, ändras eller upphävs, skall beslutet snarast möjligt kungöras på det sätt som är föreskrivet beträffande författningar i allmänhet och delges varje sakägare vars rätt berörs av beslutet.

En kopia av beslutet skall snarast möjligt sändas till Statens naturvårdsverk, kommunen och naturvårdsförvaltaren. Dessutom skall en kopia av beslutet sändas till Boverket, väghållningsmyndigheten, lantmäterimyndigheten och skogsvårdsstyrelsen, om inte kännedom om beslutet uppenbart saknar betydelse för myndigheten.

Andra stycket skall också tillämpas när enligt [12 §](#12) naturvårdslagen undantag medges från reservatföreskrift eller när tillstånd lämnas eller vägras till en åtgärd, som enligt en sådan föreskrift inte får vidtas utan länsstyrelsens tillstånd. När tillstånd vägras, behöver en kopia av beslutet dock sändas endast till Naturvårdsverket och naturvårdsförvaltaren. Förordning ([1995:1433](https://selex.se/eli/sfs/1995/1433)).

### Naturminnen

#### 13 §

Länsstyrelsen meddelar föreskrifter om naturvårdsförvaltningen för naturminne och utser naturvårdsförvaltare.

Bestämmelserna i 10--[12 §](#12)§ har motsvarande tillämpning på naturminne.

Markägare, statens naturvårdsverk och naturvårdsförvaltaren skall snarast möjligt underrättas om beslut som avses i första stycket.

### Särskilda bestämmelser till skydd för växt- och djurarter

#### 14 §

Statens naturvårdsverk får meddela föreskrifter om förbud enligt [14 §](#14) eller [14 a §](#14a) naturvårdslagen ([1964:822](https://selex.se/eli/sfs/1964/822)) för hela landet. Länsstyrelsen får meddela motsvarande föreskrifter för länet eller delar av länet. Myndigheter som har meddelat sådana föreskrifter får i särskilda fall medge undantag från förbudet, om det inte finns något annat tillfredsställande alternativ och den berörda populationens fortbestånd inte påverkas negativt av undantaget.

Förbud som avses i första stycket skall ej utgöra hinder mot att marken nyttjas på ett ändamålsenligt sätt, om ej annat föreskrives vid dess meddelande. Har sådan föreskrift ej givits, kungöres förbudet på det sätt som är föreskrivet beträffande författningar i allmänhet. Meddelas förbudet av länsstyrelsen, skall Naturvårdsverket underrättas.

Kan förbud som avses i första stycket medföra hinder mot att marken nyttjas på ett ändamålsenligt sätt, har 11 och [12 §](#12)§ motsvarande tillämpning. Lag ([1994:1823](https://selex.se/eli/sfs/1994/1823)).

#### 15 §

Länsstyrelsen får meddela föreskrifter som avses i [14 b §](#14b) naturvårdslagen ([1964:822](https://selex.se/eli/sfs/1964/822)). Föreskrifterna får avse förbud att

1. färdas eller uppehålla sig inom området,

2. landa med båt eller annan farkost,

3. jaga eller medföra jaktredskap eller hund,

4. fiska,

5. bortföra eller skada ägg, rom eller bon,

6. ofreda djur genom fotografering eller liknande åtgärd.

Om inte något annat föreskrivs, gäller förbud som avses i första stycket 1 eller 2 inte markinnehavaren eller hans folk och inte heller statliga eller kommunala tjänstemän i tjänsteärende.

Länsstyrelsen får i särskilda fall medge undantag från förbud enligt första stycket.

Om ett beslut enligt första stycket har betydelse för luftfarten skall Luftfartsverket underrättas. Lag ([1994:1823](https://selex.se/eli/sfs/1994/1823)).

#### 16 §

I fråga om föreskrifter som avses i [15 §](#15) och som gäller markinnehavaren eller hans folk har 11 och [12 §](#12)§ motsvarande tillämpning.

#### 17 §

Länsstyrelsen meddelar föreskrifter om naturvårdsförvaltningen för område som avses i [15 §](#15) och utser naturvårdsförvaltare. Förordning ([1977:63](https://selex.se/eli/sfs/1977/63)).

#### 19 §

Statens naturvårdsverk får meddela föreskrifter om hur minkfarm eller liknande anläggning skall vara inhägnad samt om kontroll över efterlevnaden av sådana föreskrifter.

### Biotopskydd

#### 19 a §

Arbetsföretag som kan skada naturmiljön får inte utföras inom sådana skyddsvärda biotoper som anges i bilaga 1.

Länsstyrelsen får vidta de åtgärder som behövs för att vårda biotoper som avses i bilaga 1. Länsstyrelsen får, om det finns särskilda skäl, i det enskilda fallet medge undantag från första stycket. Förordning ([1993:1086](https://selex.se/eli/sfs/1993/1086)).

#### 19 b §

Skogsvårdsstyrelsen får besluta att sådana särskilt skyddsvärda biotoper som anges i bilaga 2 skall omfattas av biotopskydd enligt [21 §](#21) första stycket naturvårdslagen ([1964:822](https://selex.se/eli/sfs/1964/822)). I skogsvårdsstyrelsens beslut skall anges gränserna för den skyddsvärda biotopen.

Skogsvårdsstyrelsen får vidta de åtgärder som behövs för att vårda dessa biotoper. Förordning ([1994:1161](https://selex.se/eli/sfs/1994/1161)).

#### 19 c §

Länsstyrelsen får besluta att följande biotoper skall omfattas av biotopskydd enligt [21 §](#21) första stycket naturvårdslagen ([1964:822](https://selex.se/eli/sfs/1964/822)): Rik- och kalkkärr i jordbruksmark, naturliga ängar och naturbetesmarker. Länsstyrelsen får meddela sådant beslut även för naturliga bäckfåror och ras- eller bergbranter för mark som inte omfattas av skogsvårdslagen ([1979:429](https://selex.se/eli/sfs/1979/429)). I länsstyrelsens beslut skall anges gränserna för den skyddsvärda biotopen.

Länsstyrelsen får vidta de åtgärder som behövs för att vårda dessa biotoper. Förordning ([1994:1161](https://selex.se/eli/sfs/1994/1161)).

#### 19 d §

Innan skogsvårdsstyrelsen eller länsstyrelsen fattar beslut om biotopskydd enligt 19 b eller [19 c §](#19c) skall myndigheten förelägga de ägare eller de innehavare av särskild rätt till marken som vill invända mot åtgärden att lämna sina invändningar till myndigheten inom viss tid. Om alla sakägare med känt hemvist har lämnat skriftligt godkännande, får myndigheten pröva ärendet utan att meddela föreläggande.

Beslut om biotopskydd enligt 19 b eller [19 c §](#19c) skall delges ägare eller innehavare av särskild rätt till marken. Förordning ([1994:1161](https://selex.se/eli/sfs/1994/1161)).

#### 19 e §

19 a--[19 c §](#19c)§ gäller inte för arbetsföretag på mark i omedelbar anslutning till befintlig bebyggelse.

Trots vad som föreskrivs i 19 a--[19 c §](#19c)§ får sådana arbetsföretag utföras som behövs för att genomföra en detaljplan enligt plan- och bygglagen ([1987:10](https://selex.se/eli/sfs/1987/10)) om planen har vunnit laga kraft när biotopskyddet beslutas. Motsvarande gäller arbetsföretag i enlighet med områdesbestämmelser eller arbetsplaner enligt väglagen ([1971:948](https://selex.se/eli/sfs/1971/948)) som varit utställda. Förordning ([1993:1086](https://selex.se/eli/sfs/1993/1086)).

#### 19 f §

Länsstyrelsen skall på begäran kostnadsfritt lämna besked om ett mark- eller vattenområde är skyddat enligt [19 a §](#19a). Förordning ([1993:1086](https://selex.se/eli/sfs/1993/1086)).

#### 19 g §

Vad som sägs om länsstyrelsen i denna förordning skall i fråga om skyddet för biotoperna i stället gälla skogsvårdsstyrelsen, om den myndigheten ansvarar för vården av biotopen. Förordning ([1993:1086](https://selex.se/eli/sfs/1993/1086)).

### Markavvattning

#### 19 h §

Förbud enligt [18 d §](#18d) naturvårdslagen ([1964:822](https://selex.se/eli/sfs/1964/822)) mot markavvattning gäller i de län eller kommuner eller områden som anges i bilaga 3.

Länsstyrelsen får, om det finns särskilda skäl, i det enskilda fallet medge undantag från första stycket. Förordning ([1994:1161](https://selex.se/eli/sfs/1994/1161)).

### Särskilda skyddsområden

#### 19 i §

De områden som är förtecknade i bilaga 4 är sådana särskilda skyddsområden som avses i [19 b §](#19b) första stycket naturvårdslagen ([1964:822](https://selex.se/eli/sfs/1964/822)). Kartor som utvisar områdenas avgränsningar skall finnas tillgängliga hos Statens naturvårdsverk. Förordning ([1996:203](https://selex.se/eli/sfs/1996/203)).

### Särskilda bestämmelser till skydd för friluftslivet och naturmiljön

#### 20 §

Länsstyrelsen får meddela förordnande och föreskrift som avses i [15 §](#15) andra--fjärde stycket, [16 §](#16) andra och fjärde stycket och [18 c §](#18c) tredje stycket samt tillstånd och föreläggande enligt [22 §](#22) naturvårdslagen ([1964:822](https://selex.se/eli/sfs/1964/822)). Länsstyrelsen får också föreskriva anmälningsskyldighet för samråd enligt [20 §](#20) första stycket samma lag i andra fall än som avses i [23 §](#23) denna förordning. Motsvarande befogenhet tillkommer skogsvårdsstyrelsen i fall som avses i [23 a §](#23a).

När föreskrift enligt [18 c §](#18c) tredje stycket naturvårdslagen meddelas, skall beslutet snarast möjligt kungöras på det sätt som är föreskrivet beträffande författningar i allmänhet. En kopia av beslutet skall snarast möjligt sändas till Statens naturvårdsverk och skogsvårdsstyrelsen.

Har länsstyrelsen eller skogsvårdsstyrelsen föreskrivit anmälningsskyldighet som avses i första stycket, skall föreskriften delges varje sakägare vars rätt berörs av beslutet. Lag ([1994:1823](https://selex.se/eli/sfs/1994/1823)).

#### 21 §

Innan förordnande meddelas om utvidgning av strandskyddsområde enligt [15 §](#15) andra stycket naturvårdslagen ([1964:822](https://selex.se/eli/sfs/1964/822)), skall, om förordnandet är avsett att gälla längre tid än sex månader, förslag till förordnandet ha hållits tillgängligt för granskning inom orten under viss tid, minst en månad, efter det kungörelse därom har införts i ortstidning eller tillkännagetts på annat lämpligt sätt. Kungörelsen skall innehålla föreläggande för sakägarna att, om de vill framställa erinran mot förslaget, göra detta hos länsstyrelsen inom granskningstiden.

I fråga om beslut att utvidga, undanta ett område från eller upphäva strandskydd enligt [15 §](#15) andra -- fjärde stycket naturvårdslagen tillämpas [12 §](#12) första och andra stycket denna förordning. Om det är fråga om upphävande av strandskydd inom ett område som avses att omfattas av en detaljplan eller områdesbestämmelser krävs inte kungörande och delgivning enligt [12 §](#12) första stycket, om motsvarande uppgifter lämnats i kungörelsen vid förfarandet enligt 5 kap. 24 och [25 §](#25)§ plan- och bygglagen ([1987:10](https://selex.se/eli/sfs/1987/10)). Lag ([1994:1823](https://selex.se/eli/sfs/1994/1823)).

#### 21 a §

Innan en allmän skoterled eller annan anläggning för skotertrafik beslutas av en kommun eller utförs, skall anmälan göras för samråd enligt [20 §](#20) första stycket naturvårdslagen ([1964:822](https://selex.se/eli/sfs/1964/822)) om leden eller anläggningen ligger utanför ett område som omfattas av en detaljplan enligt plan- och bygglagen ([1987:10](https://selex.se/eli/sfs/1987/10)). Om en sådan anmälan har gjorts innan kommunen beslutat i frågan behövs inte någon anmälan innan leden eller anläggningen utförs. För allmänna skoterleder som omfattas av förordningen ([1997:716](https://selex.se/eli/sfs/1997/716)) om statsbidrag till anläggande av allmän skoterled m.m. behöver inte anmälan göras.

Anmälan enligt första stycket skall även göras innan skoterled eller annan anläggning för skotertrafik utförs för annan huvudman än en kommun. Förordning ([1997:714](https://selex.se/eli/sfs/1997/714)).

#### 21 b §

Innan det meddelas tillstånd att bedriva undersökning enligt minerallagen ([1991:45](https://selex.se/eli/sfs/1991/45)) inom ett område som avses i 3 kap. [5 §](#kap3.5) lagen ([1987:12](https://selex.se/eli/sfs/1987/12)) om hushållning med naturresurser, skall anmälan göras för samråd enligt [20 §](#20) första stycket naturvårdslagen ([1964:822](https://selex.se/eli/sfs/1964/822)).

Undersökningstillstånd får beviljas endast om det kan antas att arbetet kan utföras så att påtaglig skada för områdets natur- eller kulturvärden inte uppkommer. Tillstånd skall förenas med de villkor som behövs för att skydda allmänna intressen och enskild rätt. Förordning ([1997:714](https://selex.se/eli/sfs/1997/714)).

#### 21 c §

Innan renstängsel eller annan fast anläggning för rennäringen anordnas, skall anmälan göras för samråd enligt [20 §](#20) första stycket naturvårdslagen ([1964:822](https://selex.se/eli/sfs/1964/822)). Förordning ([1997:714](https://selex.se/eli/sfs/1997/714)).

#### 22 §

I fråga om naturvårdsområde har 9--[12 §](#12)§ motsvarande tillämpning.

#### 23 §

Den som enligt gällande bestämmelser har underrättat skogsvårdsstyrelsen om avverkning som skall äga rum på hans mark eller om sådan dikning i samband med avverkning som inte kräver tillstånd enligt [18 c §](#18c) naturvårdslagen ([1964:822](https://selex.se/eli/sfs/1964/822)) skall anses ha gjort anmälan för samråd beträffande åtgärden enligt [20 §](#20) första stycket naturvårdslagen.

Den som enligt gällande bestämmelser har underrättat länsstyrelsen om att jordbruksmark skall tas ur jordbruksproduktion skall anses ha gjort anmälan för samråd enligt [20 §](#20) första stycket naturvårdslagen beträffande sådant arbetsföretag för vilket marken tas i anspråk. Förordning ([1993:1098](https://selex.se/eli/sfs/1993/1098)).

#### 23 a §

De befogenheter som länsstyrelsen har enligt 20 och [39 §](#39)§ naturvårdslagen ([1964:822](https://selex.se/eli/sfs/1964/822)) skall i stället utövas av skogsvårdsstyrelsen för åtgärder på mark som omfattas av skogsvårdslagen ([1979:429](https://selex.se/eli/sfs/1979/429)) och som avser avverkning, hyggesbehandling, beståndsanläggning, beståndsvård, bortförande av avverkningsrester, skogsbilvägar, skogsgödsling och skogsmarkskalkning.

Innan beslut fattas beträffande skogsbilvägar, skogsgödsling och skogsmarkskalkning skall skogsvårdsstyrelsen samrada med länsstyrelsen. Förordning ([1994:1161](https://selex.se/eli/sfs/1994/1161)).

#### 25 §

Ansökan om undantag enligt [12 §](#12) andra stycket eller om dispens enligt [16 a §](#16a) första stycket eller om tillstånd enligt [17 §](#17) andra stycket, 18, 18 c, 19, 22 eller [24 a §](#24a) samt anmälan om samråd enligt [20 §](#20) första stycket naturvårdslagen ([1964:822](https://selex.se/eli/sfs/1964/822)) skall vara åtföljd av karta, skiss eller ritning samt i den utsträckning som behövs i det enskilda fallet en miljökonsekvensbeskrivning enligt 5 kap. lagen ([1987:12](https://selex.se/eli/sfs/1987/12)) om hushållning med naturresurser m.m.

Om ett ärende som avses i första stycket är av stort allmänt intresse skall kungörelse om ansökan eller anmälan och om miljökonsekvensbeskrivningen införas i den eller de ortstidningar som länsstyrelsen bestämmer. I kungörelsen skall anges var handlingarna i ärendet hålls tillgängliga samt att skriftliga anmärkningar får lämnas till länsstyrelsen inom en viss angiven tid, minst fyra veckor efter det att kungörelsen var införd. Platsen där handlingarna hålls tillgängliga bör bestämmas i samråd med berörd kommun.

Överväger länsstyrelsen att i fråga om ett område som avses med en ansökan om tillstånd enligt [18 §](#18) naturvårdslagen meddela föreskrifter om skydd för grundvattnet enligt 19 kap. [2 §](#kap19.2) vattenlagen ([1983:291](https://selex.se/eli/sfs/1983/291)), bör frågan om sådant tillstånd inte prövas förrän frågan om skyddet för grundvattnet har avgjorts. Förordning ([1991:1165](https://selex.se/eli/sfs/1991/1165)).

#### 26 §

I ärende enligt [22 §](#22) naturvårdslagen ([1964:822](https://selex.se/eli/sfs/1964/822)) rörande anordning inom område med områdesbestämmelser skall yttrande inhämtas från den eller de kommunala nämnder som fullgör uppgifter inom plan- och byggnadsväsendet.

Söks tillstånd enligt [22 §](#22) naturvårdslagen och kräver anordningen i fråga tillstånd även enligt [46 §](#46) väglagen ([1971:948](https://selex.se/eli/sfs/1971/948)), skall ärendet prövas enligt båda lagarna. Förordning ([1991:1629](https://selex.se/eli/sfs/1991/1629)).

#### 26 a §

Marinvetenskaplig forskning får inte bedrivas inom svenskt sjöterritorium från utländska forskningsfartyg utan tillstånd från Kustbevakningen. Om det finns särskilda skäl, får Kustbevakningen besluta om undantag från kravet på tillstånd.

Kustbevakningen får meddela ytterligare föreskrifter i frågor om tillstånd. Förordning ([1996:521](https://selex.se/eli/sfs/1996/521)).

#### 27 §

När dispens medges enligt [16 a §](#16a) första stycket naturvårdslagen ([1964:822](https://selex.se/eli/sfs/1964/822)) eller tillstånd lämnas enligt 18, 22 eller [24 a §](#24a) samma lag, skall en kopia av beslutet snarast möjligt sändas till Statens naturvårdsverk och kommunen. Dessutom skall en kopia av beslutet sändas till väghållningsmyndigheten och lantmäterimyndigheten om beslutet har betydelse för myndigheten. När dispens eller tillstånd enligt de paragraferna vägras, skall en kopia av beslutet snarast möjligt sändas till Naturvårdsverket. När tillstånd lämnas eller vägras enligt [18 c §](#18c) naturvårdslagen skall en kopia av beslutet snarast möjligt sändas till Naturvårdsverket och skogsvårdsstyrelsen.

När beslut meddelas i ett ärende om föreläggande eller förbud enligt [17 §](#17), [20 §](#20) andra stycket, [22 §](#22) andra stycket, [24 §](#24) eller [39 §](#39) första stycket eller om handräckning enligt [39 §](#39) första stycket naturvårdslagen skall en kopia av beslutet snarast möjligt sändas till Naturvårdsverket.

När ett beslut meddelas enligt 19 b eller [19 c §](#19c) eller när det till följd av ett sådant beslut meddelas ett beslut om intrångsersättning enligt [26 §](#26) naturvårdslagen skall en kopia av beslutet snarast möjligt sändas till Naturvårdsverket. En kopia av en skogsvårdsstyrelses beslut skall sändas till länsstyrelsen i samma län och kopia av en länsstyrelses beslut till skogsvårdsstyrelsen i samma län.

Lantmäterimyndigheten skall snarast möjligt underrättas om beslutet om föreläggande enligt [17 §](#17) första stycket första meningen, tillstånd enligt [18 §](#18) samt föreskrift om samråd enligt [20 §](#20) första stycket naturvårdslagen. Lantmäterimyndigheten skall snarast möjligt underrättas om beslut enligt 19 b eller [19 c §](#19c) samt om beslut om intrångsersättning i sådant fall. Förordning ([1995:1433](https://selex.se/eli/sfs/1995/1433)).

#### 27 a §

Den som exploaterar en täkt som kräver tillstånd enligt [18 §](#18) naturvårdslagen ([1964:822](https://selex.se/eli/sfs/1964/822)) eller för annat ändamål än markinnehavarens husbehov exploaterar en täkt med tillstånd enligt vattenlagen ([1983:291](https://selex.se/eli/sfs/1983/291)) skall årligen till länsstyrelsen lämna uppgifter om produktionen av block, sten, grus, sand, morän och torv enligt föreskrifter som meddelas av Statens naturvårdsverk. Samma uppgiftsskyldighet gäller för den som bedriver en stenkrossrörelse som inte ligger i anslutning till en täkt.

Länsstyrelsen får medge undantag från skyldigheten enligt första stycket om uppgifterna saknar betydelse för planeringen av naturvården inom länet.

Den som innehar ett sådant tillstånd till täkt av block, sten, grus och sand som avses i första stycket skall till länsstyrelsen lämna uppgift om vem som vid varje tidpunkt är exploatör av täkten. Länsstyrelsen skall lämna uppgiften till Skattemyndigheten i Kopparbergs län. Förordning ([1996:7](https://selex.se/eli/sfs/1996/7)).

### Tillsyn

#### 27 b §

Innan en kommun gör framställning om överlåtelse av tillsynsansvar till en kommunal nämnd enligt [18 b §](#18b) naturvårdslagen ([1964:822](https://selex.se/eli/sfs/1964/822)), bör samråd ske med länsstyrelsen.

När länsstyrelsen prövar frågor om överlåtelse av tillsynsansvar, skall länsstyrelsen särskilt beakta att uppdelningen av tillsynen mellan länsstyrelsen och den kommunala nämnden sker på ett sätt som är lämplig från naturvårdssynpunkt och med hänsyn till de lokala förhållandena. Stor vikt skall därvid fästas vid kommunens önskemål.

Beslut om överlåtelse av tillsynsansvar skall sändas till statens naturvårdsverk. Förordning ([1983:424](https://selex.se/eli/sfs/1983/424)).

#### 27 c §

Naturvårdsvakt förordnas av länsstyrelsen i det län där naturvårdsvakten har sitt hemvist.

Föreskrifter om förordnande och utbildning av naturvårdsvakter meddelas av rikspolisstyrelsen efter samråd med statens naturvårdsverk. Förordning ([1991:1165](https://selex.se/eli/sfs/1991/1165)).

#### 28 §

Innan länsstyrelsen i ett naturvårdsärende fattar beslut som kan föranleda ersättnings- eller inlösensskyldighet enligt naturvårdslagen ([1964:822](https://selex.se/eli/sfs/1964/822)) eller annan ekonomisk förpliktelse för staten eller annat beslut av vikt, skall länsstyrelsen samråda med statens naturvårdsverk.

I naturvårdsärenden som berör skogsmark skall yttrande inhämtas från skogsvårdsstyrelsen. Förordning ([1991:79](https://selex.se/eli/sfs/1991/79)).

#### 28 a §

Länsstyrelsen får förordna att befogenhet som ankommer på länsstyrelsen enligt [16 a §](#16a) första stycket såvitt avser dispens för annan åtgärd än byggande av försvarsanläggning eller allmän väg, [17 §](#17) samt [39 §](#39) första och andra styckena naturvårdslagen ([1964:822](https://selex.se/eli/sfs/1964/822)) helt eller delvis skall tillkomma den kommunala nämnd som kommunfullmäktige bestämmer. Detsamma gäller i fråga om befogenhet att enligt [20 §](#20) denna förordning meddela tillstånd eller föreläggande enligt [22 §](#22) naturvårdslagen.

Länsstyrelsen får förordna att befogenhet som ankommer på länsstyrelsen enligt 7--9, 11--13 och [19 §](#19)§ naturvårdslagen helt eller delvis skall tillkomma även den kommunala nämnd som kommunfullmäktige bestämmer. Efter ett sådant förordnande får den kommunala nämnden även meddela föreskrifter som avses i [10 §](#10) samma lag.

I ärenden som efter förordnande enligt denna paragraf prövas av en kommunal nämnd skall även de uppgifter i övrigt som enligt denna förordning ankommer på länsstyrelsen i stället ankomma på den kommunala nämnden. Samråd skall dock ske med länsstyrelsen i stället för med statens naturvårdsverk. Förordning ([1991:2011](https://selex.se/eli/sfs/1991/2011)).

#### 28 b §

Ett beslut som en kommunal nämnd meddelat efter förordnande enligt [28 a §](#28a) första stycket skall expedieras enligt de föreskrifter som gäller när länsstyrelsen har meddelat ett beslut av samma slag. Dessutom skall en avskrift av beslutet sändas till länsstyrelsen.

Ett beslut som en kommunal nämnd meddelat efter förordnande enligt [28 a §](#28a) andra stycket skall genom länsstyrelsens försorg och på kommunens bekostnad kungöras i länets författningssamling så snart det kan ske. Beslutet skall genom kommunens försorg anslås och underrättelse om beslutet införas i ortstidning. Förordning ([1991:1165](https://selex.se/eli/sfs/1991/1165)).

#### 29 §

I naturvårdsärende åligger det länsstyrelsen att på statens vägnar söka träffa uppgörelse med sakägare som gör anspråk på ersättning eller fordrar inlösen av fastighet.

Länsstyrelsen kan på begäran förskjuta medel för ändamål som avses i [30 §](#30) naturvårdslagen ([1964:822](https://selex.se/eli/sfs/1964/822)).

#### 30 §

Föres vid domstol talan om ersättning eller inlösen enligt naturvårdslagen ([1964:822](https://selex.se/eli/sfs/1964/822)), företrädes staten av kammarkollegiet. I frågor av vikt med hänsyn till naturvårdsintresset skall kammarkollegiet samråda med statens naturvårdsverk.

#### 31 §

Ingår fastighet i häradsallmänning eller annan samfällighet som enligt gällande bestämmelser ej får minskas, skall länsstyrelsen hålla inne ersättningsbelopp, som tillkommer samfälligheten enligt [26 §](#26) naturvårdslagen ([1964:822](https://selex.se/eli/sfs/1964/822)) eller på grund av inlösen enligt [27 §](#27) nämnda lag, till dess det slutligen har avgjorts hur det skall förfaras med beloppet.

#### 32 §

Kostnad för handräckning enligt [39 §](#39) naturvårdslagen ([1964:822](https://selex.se/eli/sfs/1964/822)) som inte har sökts av en kommunal nämnd kan på kronofogdemyndighetens begäran förskjutas av allmänna medel. Förordning ([1987:594](https://selex.se/eli/sfs/1987/594)).

#### 33 §

Länsstyrelsen skall tillse att, i den mån det behövs, mätning och kartläggning sker av område som utgör naturreservat, naturminne eller naturvårdsområde. Närmare bestämmelser om mätning och kartläggning finns i mätningskungörelsen ([1974:339](https://selex.se/eli/sfs/1974/339)).

#### 34 §

Länsstyrelsens beslut enligt [9 §](#9), [13 §](#13) första stycket, [15 §](#15) tredje stycket, [17 §](#17) eller [22 §](#22) såvitt avser meddelande av föreskrifter om naturvårdsförvaltningen och utseende av naturvårdsförvaltare eller statens naturvårdsverks beslut enligt [19 §](#19) får överklagas hos regeringen. Detsamma gäller länsstyrelsens beslut enligt [18 c §](#18c) tredje stycket naturvårdslagen ([1964:822](https://selex.se/eli/sfs/1964/822)).

Länsstyrelsens beslut enligt [27 a §](#27a) andra stycket får inte överklagas.

En kommunal nämnds beslut enligt denna förordning får överklagas hos länsstyrelsen. Länsstyrelsens beslut får överklagas hos regeringen. Förordning ([1987:939](https://selex.se/eli/sfs/1987/939)).

#### 35 §

Länsstyrelsen skall föra ett register över beslut i naturvårdsärenden och andra förhållanden på naturvårdens område (naturvårdsregister) i enlighet med föreskrifter som meddelas av Statens naturvårdsverk. Naturvårdsverket skall föra ett sammanfattande register. Förordning ([1992:432](https://selex.se/eli/sfs/1992/432)).

### Avgifter för vissa ärenden

#### 36 §

Avgift tas ut för en statlig myndighets prövning av ansökan enligt naturvårdslagen ([1964:822](https://selex.se/eli/sfs/1964/822)) eller denna förordning i de fall som framgår av tredje stycket.

Bestämmelser om vissa andra avgifter finns i förordningen ([1984:381](https://selex.se/eli/sfs/1984/381)) om täktavgift.

För avgiftens storlek m.m. gäller bestämmelserna i 9--[14 §](#14)§ avgiftsförordningen ([1992:191](https://selex.se/eli/sfs/1992/191)), varvid följande avgiftsklasser tillämpas:

### Ärendeslag                                      Avgiftsklass

Dispens från bestämmelserna i [16 a §](#16a) första stycket naturvårdslagen ([1964:822](https://selex.se/eli/sfs/1964/822))       5 Tillstånd till torvtäkt                         7 Tillstånd till markavvattning för en dikeslängd av 0--999 meter                                    2 1 000--9 999 meter                              4 10 000 meter och längre                         6 Tillstånd till uppsättning av sådan anordning som avses i [22 §](#22) naturvårdslagen      5 Tillstånd till uppförande av vilthägn           5

Prövas flera ansökningar om markavvattning samtidigt och rör ansökningarna samma eller intilliggande markområden, skall avgift tas ut för den sammanlagda dikningslängd som ansökningarna avser. Förordning ([1992:1265](https://selex.se/eli/sfs/1992/1265)).

## Bilaga 1

Biotoper som avses i [19 a §](#19a) naturvårdsförordningen ([1976:484](https://selex.se/eli/sfs/1976/484))

1. Alléer

Lövträd planterade i en enkel eller dubbel rad som består av minst fem träd längs en väg eller i ett i övrigt öppet landskap. Träden skall till övervägande del utgöras av vuxna träd.

2. Källor med omgivande våtmark i jordbruksmark

Områden i terräng där grundvatten koncentrerat strömmar ut och där den våtmark som uppkommer till följd av det utströmmande vattnet högst uppgår till ett hektar.

3. Odlingsrösen i jordbruksmark

På eller i anslutning till jordbruksmark upplagda ansamlingar av stenar med ursprung i jordbruksdriften.

4. Pilevallar

Hamlade pilar i en rad som består av minst fem träd med ett inbördes avstånd av högst 100 meter i en i övrigt öppen jordbruksmark eller invid en väg där marken mellan pilträden är plan eller upphöjd till en vall, eller av tre träd, om vallen är väl utbildad, mer än 0,5 meter hög och två meter bred. Biotopen omfattar trädradens längd med den bredd den vidaste trädkronans projektion på marken utgör. För det fall vallen är bredare än trädkronornas projektion på marken omfattar biotopen vallen i sin helhet.

5. Småvatten och våtmarker i jordbruksmark

Småvatten och våtmarker med en areal av högst ett hektar i jordbruksmark, som ständigt håller ytvatten eller en fuktig markyta såsom kärr, gölar, vätar, översilningsmarker, kallkällor, märgelgravar, öppna diken och dammar. Arealbegränsningen avser inte linjära element som öppna diken. Dammar anlagda för bevattningsändamål innefattas inte i denna biotop.

6. Stenmurar i jordbruksmark

Uppbyggnader av sammanpassade, på varandra lagda stenar, som har en tydlig, långsträckt utformning i naturen.

7. Åkerholmar

Holmar av natur- eller kulturmark med en areal av högst 0,5 hektar som omges av åkermark eller kultiverad betesmark. Förordning ([1993:1086](https://selex.se/eli/sfs/1993/1086)).

## Bilaga 2

### Biotoper som avses i 19 b § naturvårdsförordningen ([1976:484](https://selex.se/eli/sfs/1976/484))

Brandfält Lövbrännor Äldre naturskogsartade lövbestånd Äldre naturskogsartade ädellövskogsbestånd Örtrika allundar Ravinskogar Örtrika bäckdråg Urskogsartade barrskogsbestånd Ädellövsumpskogar Örtrika sumpskogar Äldre skogsbeten Åsgranskogar Kalkbarrskogar Rik- och kalkkärr i skogslandskapet Alkärr Gamla hassellundar Källor med omgivande våtmarker inom område som omfattas av bestämmelserna i skogsvårdslagen ([1979:429](https://selex.se/eli/sfs/1979/429)) Myrholmar på mark som omfattas av bestämmelserna i skogsvårdslagen ([1979:429](https://selex.se/eli/sfs/1979/429)) Ras- eller bergbranter inom område som omfattas av bestämmelserna i skogsvårdslagen ([1979:429](https://selex.se/eli/sfs/1979/429)) Förordning ([1993:1086](https://selex.se/eli/sfs/1993/1086)).

## Bilaga 3

### Län, kommuner och områden vilka skyddas enligt 19 h § naturvårdsförordningen ([1976:484](https://selex.se/eli/sfs/1976/484))

### Län

Stockholms län Uppsala län Södermanlands län Östergötlands län Kronobergs län Kalmar län Gotlands län Blekinge län Skåne län Hallands län utom Hylte kommun Västra Götalands län

### Kommuner

Jönköpings kommun Tranås kommun Aneby kommun Eksjö kommun Vetlanda kommun Habo kommun Mullsjö kommun Säffle kommun Grums kommun Hammarö kommun Kristinehamns kommun Karlstads kommun utom Älvsbacka och Nyeds församlingar Örebro kommun Kumla kommun Hallsbergs kommun Laxå kommun Askersunds kommun Arboga kommun Kungsörs kommun Köpings kommun Hallstahammars kommun Västerås kommun

### Områden

### Objekt  		Län

Åsnen  			G Kävsjö-Store Mosse  	F Kilsviken		O/S Svartåområdet  		U Hovranområdet  		W Ånnsjön  		Z Umeälvens delta 	AC Tärnasjön  		AC Gammelstadsviken  	BD Persöfjärden  		BD Tjålmejaure-Laisdalen  	BD Laidaure  		BD Sjaunja  		BD Taavavouma  		BD Förordning ([1997:963](https://selex.se/eli/sfs/1997/963)).

## Bilaga 4

Områden som enligt [19 i §](#19i) naturvårdsförordningen ([1976:484](https://selex.se/eli/sfs/1976/484)) är förklarade som särskilda skyddsområden

### Län	Nr enligt	Namn			Skyddsform enligt enligtEG-kod				naturvårdslagen ([1964:822](https://selex.se/eli/sfs/1964/822),NVL)

AB	SE0110017	Tyresta-Åva		naturreservat, nationalpark AB	SE0110034	Angarnsjöängen		naturreservat AB	SE0110083	Gunnarstenarna		naturreservat AB	SE0110092	Stora Nassa		naturreservat AB	SE0110096	Svenska Högarna		naturreservat,[14 b §](#14b) NVL AB	SE0110114	Bornsjön		naaturvårdsområde

C	SE0210008	Båtfors			naturreservat C	SE0210023	Florarna		naturreservat C	SE0210037	Fiby urskog		naturreservat C	SE0210040	Västerbådan-		[14 b §](#14b) NVL Lågagrundet C	SE0210041	Hållet-Blåbådan		[14 b §](#14b) NVL C	SE0210077	Hjälstaviken		naturreservat C	SE0210152	Bleckan-Söderören	[14 b §](#14b) NVL C	SE0210153	Forsmarksbruk		[14 b §](#14b) NVL

D	SE0220020	Strandstuguviken	naturreservat D	SE0220034	Tullgarn		naturvårdsområde, naturreservat D	SE0220086	Hartsö-Enskär		naturreservat, [14 b §](#14b) NVL D	SE0220087	Sörfjärden		naturreservat D	SE0220129	Skärgårdsreservaten	naturreservat D	SE0220145	Båvenreservaten		delvis naturreservat, delvis oskyddad

E	SE0230067	Tåkern			naturreservat E	SE0230090	Bråviken		naturreservat E	SE0230100	Glottern		naturreservat E	SE0230124	Kungsbro		naturreservat E	SE0230125	Svartåmynningen		naturreservat E	SE0230126	Svensksundsviken	naturreservat E	SE0230136	Sjövik			naturreservat E	SE0230137	Rocksmosse		naturreservat E	SE0230138	Åsvikelandet-Kvädö	naturreservat, [14 b §](#14b) NVL E	SE0230139	Dannskären		[14 b §](#14b) NVL E	SE0230140	Väggö			naturreservat E	SE0230141	Eknön			naturreservat

F	SE0310016	Draven			naturreservat F	SE0310017	Fegen			naturvårdsområde F	SE0310020	Store Mosse		nationalpark F	SE0310102	Ko mosse		naturreservat F	SE0310103	Dumme mosse		naturreservat F	SE0310104	Domneådammen		[14 b §](#14b) NVL F	SE0310106	Uvaberget och		naturreservat Ramlaklint F	SE0310375	Kroppsjön		saknas F	SE0310376	Hyllingen		naturreservat

G	SE0320014	Möckeln			naturreservat G	SE0320022	Taglamyren		naturreservat G	SE0320031	Kråketorp		naturreservat G	SE0320040	Åsnen			naturreservat G	SE0320101	Östra Åsnen		naturreservat G	SE0320102	Långö			naturreservat G	SE0320103	Storsjöområdet		naturreservat G	SE0320104	Osaby			naturreservat G	SE0320105	Årshultsmyren		naturreservat

H	SE0330034	Grytsjön		naturreservat H	SE0330049	Misterhult		naturreservat H	SE0330050	Norra Kvill		nationalpark H	SE0330051	Ålhults	urskog		naturreservat H	SE0330052	Sladö-Äskeskär		naturreservat H	SE0330054	Beijershamn-		naturreservat Svansholmen H	SE0330059	Petgärde		naturreservat H	SE0330060	Djurstad träsk		naturreservat H	SE0330062	Knisamosse		naturreservat H	SE0330082	Stora Ören		[14 b §](#14b) NVL H	SE0330083	Ottenby			naturreservat H	SE0330084	Södviken		[14 b §](#14b) NVL H	SE0330106	Storö			naturreservat H	SE0330109	Eckelsudde		[14 b §](#14b) NVL H	SE0330126	Vållö			naturreservat H	SE0330127	Virbo med Ekö		naturreservat H	SE0330128	Ängmossen		saknas H	SE0330129	Hulingen		[14 b §](#14b) NVL H	SE0330130	Björnnäset		naturreservat

I	SE0340010	Näsrevet		14 b  NVL I	SE0340016	Hummelsboholm		[14 b §](#14b) NVL I	SE0340017	Närsholmen		naturvårdsområde I	SE0340018	Ugnen			[14 b §](#14b) NVL I	SE0340021	Laus holmar		naturreservat I	SE0340023	Stora Karlsö		naturreservat I	SE0340025	Lilla Karlsö		naturreservat I	SE0340045	Uppstaig		naturreservat I	SE0340049	Paviken			naturreservat I	SE0340098	Grötlingboudd-		naturreservat Ytterholmen I	SE0340099	Faludden		[14 b §](#14b) NVL I	SE0340100	Västergarns utholme	naturreservat I	SE0340104	Yttre Stockviken	naturvårdsområde I	SE0340105	Södra Grötlingboudd	naturvårdsområde I	SE0340106	Sigdesholm		naturvårdsområde

K	SE0410040	Utklippan		naturreservat K	SE0410041	Torhamn-		naturreservat Hästholmen K	SE0410042	Tromtö-Almö		naturreservat K	SE0410043	Tjärö-Bockö		naturreservat K	SE0410044	Vållholmen		[14 b §](#14b) NVL K	SE0410046	Bräkne-Hoby Skärgård	[14 b §](#14b) NVL K	SE0410047	Björkeskärven		[14 b §](#14b) NVL K	SE0410048	Ronnekläppen m.fl. öar	[14 b §](#14b) NVL K	SE0410049	Björnön-Varö		[14 b §](#14b) NVL K	SE0410050	Gräsör m.fl. öar	[14 b §](#14b) NVL K	SE0410051	Abramsäng		[14 b §](#14b) NVL K	SE0410052	Majö			[14 b §](#14b) NVL K	SE0410053	Kristianopels skärgård	[14 b §](#14b) NVL K	SE0410086	Storemosse		naturreservat

M	SE0420002	Hallands väderö		naturreservat,[14 b §](#14b) NVL M	SE0420124	Håslövs ängar		naturreservat M	SE0420125	Fredriksdal		naturreservat M	SE0420126	Gruarna			[14 b §](#14b) NVL M	SE0420127	Tosteberga-		naturreservat, Änggruarna		[14 b §](#14b) NVL M	SE0420144	Pulken och		saknas Vramsåns mynning M	SE0420145	Hammarsjö-området	saknas M	SE0420146	Araslövssjö-området	saknas M	SE0430002	Falsterbo-Foteviken	naturreservat M	SE0430087	Klingavälsåns dalgång	naturreservat, saknas delvis M	SE0430088	Sandhammaren		naturreservat, landskapsbildsskydd M	SE0430089	Norra Fyledalen		saknas M	SE0430090	Fulltofta-Ringsjön	naturreservat M	SE0430091	Löddeåns mynning	naturreservat M	SE0430092	Kullaberg		naturreservat

N	SE0510006	Laholmsbuktens sand-	naturreservat dynreservat1 N	SE0510023	Porsbjärnatur		reservat N	SE0510050	Balgö			naturvårdsområde N	SE0510068	Sandsjöbacka		naturreservat N	SE0510080	Tylön			naturreservat N	SE0510081	Morups Tånge		naturreservat N	SE0510082	Gamla Köpstad		naturreservat N	SE0510083	Getterön		naturreservat N	SE0510084	Nidingen		naturreservat N	SE0510085	Tjölöholm		naturreservat N	SE0510086	Äskatorp		naturreservat N	SE0510087	Tira Öar		naturreservat N	SE0510088	Fegen			naturvårdsområde N	SE0510089	Söderängarna		naturreservat

O	SE0520001	Vrångöskärgården	naturreservat, [14 b §](#14b) NVL O	SE0520013	Ödsmålskile		naturreservat O	SE0520033	Sandsjöbacka		naturreservat O	SE0520034	Stigfjorden		naturreservat, naturvårdsområde O	SE0520035	Göta-Nordre älv		naturreservat O	SE0520036	Sälöfjorden		naturreservat, [14 b §](#14b) NVL O	SE0520037	Breviks kile-		naturreservat, Toftenäs		naturvårdsområde O	SE0520107	Vättlefjäll		naturreservat O	SE0520141	Kynnefjäll		naturreservat O	SE0520142	Svartedalen		naturreservat O	SE0520144	Galtö lera -		naturreservat, Älgö lera		naturvårdsområde O	SE0520146	Bredfjället västra	naturreservat O	SE0520152	Svartedalen västra SPA	naturvårdsområde

O	SE0530001	Fegen			naturvårdsområde O	SE0530008	Komosse			naturreservat O	SE0530024	Svartedalen		naturreservat O	SE0530027	Bredfjället		naturreservat O	SE0530028	Hullsjön		naturreservat O	SE0530029	Halle- och		naturreservat Hunnebergs branter O	SE0530030	Öjemossarna		naturreservat O	SE0530041	Tingavallamossen	naturreservat O	SE0530042	Sörknatten		naturreservat O	SE0530051	Yttre Bodane-		naturreservat, Kräklingarna		[14 b §](#14b) NVL O	SE0530052	Baljåsen		naturreservat O	SE0530073	Risveden		naturreservat O	SE0540001	Dumme mosse		delvis landskapsbildsskydd delvis [14 b §](#14b) NVL O	SE0540009	Bare mosse		naturvårdsområde

O	SE0540044	Öjemossarna		naturreservat O	SE0540045	Hunnebergs branter	naturreservat O	SE0540047	Sydbillingens platå	naturreservat O	SE0540062	Östen			naturvårdsområde O	SE0540084	Hornborgasjön		naturreservat,saknas O	SE0540120	Åråsviken-		delvis Vallholmen		naturreservat O	SE0540163	Blängsmossen		naturreservat

S	SE0610001	Millesvik-		naturreservat Luröskärgård S	SE0610006	Värmlandsskär-		naturreservat gården S	SE0610010	Nötön-Åråsviken		naturreservat S	SE0610012	Gillbergasjön		naturreservat S	SE0610031	Bjursjöhöjden		naturreservat S	SE0610036	Rahästen-		naturreservat Rödvattenber S	SE0610089	Ivana			naturreservat S	SE0610093	Horstomyren		naturreservat S	SE0610095	Brånberget		naturreservat S	SE0610120	Kesebotten		naturreservat S	SE0610122	Hovfjället		naturreservat S	SE0610123	Geijerdalsmossen	naturreservat S	SE0610126	Fänstjärnsskogen	naturreservat S	SE0610127	Titjärnsskogen		naturreservat

T	SE0240001	Tiveden nationalpark	nationalpark T	SE0240009	Skagershultsmossen	naturreservat T	SE0240011	Sotterns skärgård	naturreservat T	SE0240020	Ugglehöjden		naturreservat T	SE0240022	Trangärdet		naturreservat T	SE0240032	Grönbo			naturreservat T	SE0240036	Hammarmossen		naturreservat T	SE0240037	Knuthöjdsmossen		naturreservat T	SE0240045	Norra Vätterns skärgård	naturreservat T	SE0240052	Fisksjön		naturreservat T	SE0240058	Kvismaren		naturreservat T	SE0240059	Oset-Rynningeviken	naturreservat T	SE0240060	S Åsmossen		saknas T	SE0240064	Östra Sälsjömossen	naturreservat T	SE0240078	Björka lertag		naturreservat

U	SE0250005	Strömsholm		naturreservat U	SE0250008	Ridöarkipelagen		naturreservat U	SE0250009	Engsö			naturreservat U	SE0250018	Lappland		naturreservat U	SE0250019	Stora Flyten och	samrådsområde Stormossen U	SE0250022	Vitmossen		samrådsområde U	SE0250027	Långhällsmossen		naturreservat

U	SE0250029	Ruthagsskogen		naturreservat U	SE0250032	Bredmossen		naturreservat U	SE0250043	Ölstabrändan		naturreservat U	SE0250052	Tängsta			naturreservat U	SE0250095	Askö-Tidö		naturreservat U	SE0250096	Gnien			naturreservat U	SE0250097	Fermansbourskog		naturreservat U	SE0250098	Nötmyran		naturreservat U	SE0250099	Höskovsmossen		naturreservat U	SE0250100	Djupebo			naturreservat U	SE0250101	Tinäset			naturreservat U	SE0250102	Hedesundafjärden	samrådsområde U	SE0250104	Fläckebo		naturreservat U	SE0250147	Gorgen			samrådsområde U	SE0250148	Gussjön			samrådsområde U	SE0250151	Vrenninge		samrådsområde

W	SE0620001	Långfjället-Städjan-	naturreservat Nipan W	SE0620002	Vedungsfjällen		naturreservat W	SE0620009	Drevfjällen		naturreservat W	SE0620015	Fulufjället		naturreservat, saknas delvis W	SE0620041	Ansjovarden-Stopån-	naturreservat Våmhuskölen W	SE0620053	Gåsberget		naturreservat W	SE0620062	Tandövala		naturreservat W	SE0620130	Nybrännberget		naturreservat W	SE0620156	Bredmossen		naturreservat W	SE0620244	Kloster			naturreservat

X	SE0630023	Myrar öster om		samrådsområde Öjaren X	SE0630026	Orarna			samrådsområde X	SE0630027	Eggegrund och		naturvårdsområde Gråsjälsbådan X	SE0630034	Axmar högmosse och	naturreservat Gnagmur X	SE0630051	Sässmanområdet		samrådsområde X	SE0630061	Ysberget-		naturreservat Laxtjärnsberget X	SE0630107	Brassberget		naturreservat X	SE0630108	Stensjön och		naturreservat Lomtjärnen X	SE0630125	Hagåsen			naturreservat X	SE0630153	Jordbärsmuren-Ålbo	naturreservat X	SE0630154	Spjutholmen		naturreservat X	SE0630155	Stenöorm		naturreservat X	SE0630156	Ålsjön			naturreservat X	SE0630163	Gammelstilla-		naturreservat Bredmossen X	SE0630164	Testeboåns natur-	naturreservat reservat X	SE0630166	Axmar-Gåsholma		naturreservat

### Y	SE0710033	Jämtgaveln		naturreservat Y	SE0710054	Skuleskogen		nationalpark

Z	SE0720226	Sånfjället		nationalpark, naturreservat,saknas Z	SE0720033	Rogen			naturreservat Z	SE0720084	Vålådalen		naturreservat Z	SE0720094	Ändsjön			naturreservat Z	SE0720134	Offerdalsberg		naturreservat Z	SE0720160	Oldflån-Ansätten	saknas Z	SE0720164	Skäckerfjällen		naturreservat Z	SE0720171	Sjösjöfjällen		naturreservat,saknas delvis Z	SE0720183	Frostvikenfjällen	naturreservat,saknas delvis Z	SE0720201	Helvetesbrännan		saknas Z	SE0720202	Öjsjömyrarna		saknas Z	SE0720215	Brötarna		saknas

AC	SE0810001	Kronören		naturreservat AC	SE0810002	Bonden			naturreservat AC	SE0810010	Holmöarna		naturreservat AC	SE0810016	Björnlandet		nationalpark AC	SE0810039	Vitbergen		naturreservat AC	SE0810051	Alsberget		naturreservat AC	SE0810054	Blaikfjället		naturreservat AC	SE0810056	Oxfjället		naturreservat AC	SE0810057	Gitsfjället		naturreservat AC	SE0810059	Marsfjället		naturreservat AC	SE0810080	Vindelfjällen		naturreservat AC	SE0810096	Stenbithöjden		naturreservat

BD	SE0820216	Sjauna			naturreservat BD	SE0820257	Pessinki		naturreservat BD	SE0820108	Haparanda skärgård	nationalpark BD	SE0820167	Muddus			nationalpark BD	SE0820201	Padjelanta		nationalpark BD	SE0820035	Rödkallen-Sör-Espen	naturreservat BD	SE0820042	Gammelstadsviken	naturreservat BD	SE0820275	Alajaure		naturreservat BD	SE0820276	Påkketanjaure		naturreservat BD	SE0820018	Lamburträsket		naturreservat Förordning ([1998:38](https://selex.se/eli/sfs/1998/38)).

### Övergångsbestämmelser

[1995:1433](https://selex.se/eli/sfs/1995/1433)

1. Denna förordning träder i kraft den 1 januari 1996.

2. Äldre bestämmelser gäller fortfarande i fråga om fastighetsbildningsmyndigheter och fastighetsregistermyndigheter som inrättats enligt lagen ([1971:133](https://selex.se/eli/sfs/1971/133)) om kommunal fastighetsbildningsmyndighet och fastighetsregistermyndighet.