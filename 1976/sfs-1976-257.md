---
beteckning: 1976:257
rubrik: Förordning om lån för förvärv av egnahemsfastighet i vissa fall
departement: Bostadsdepartementet
utfardad_datum: 1976-05-13
publicerad_datum: 2008-10-09
forarbeten: "Jfr prop. 1975/76:100 (bil. 14 p. IV:11), CU 1975/76:22, rskr 1975/76:276"
pdf_url: https://svenskforfattningssamling.se/sites/default/files/sfs/1976-05/SFS1976-257.pdf
andringsforfattningar:
  - beteckning: "1983:1028"
    rubrik: "Förordning (1983:1028) om ändring i förordningen (1976:257) om lån för förvärv av egnahemsfastighet i vissa fall"
    ikraft_datum: 1984-01-01
    anteckningar: ändr. 9 §
  - beteckning: "1985:458"
    rubrik: "Förordning (1985:458) om ändring i förordningen (1976:257) om lån för förvärv av egnahemsfastighet i vissa fall"
    ikraft_datum: 1985-07-01
    anteckningar: "ändr. 1, 3, 6 §§"
  - beteckning: "1986:713"
    rubrik: "Förordning (1986:713) om ändring i förordningen (1976:257) om lån för förvärv av egnahemsfastighet i vissa fall"
    ikraft_datum: 1986-11-15
    anteckningar: "ändr. 5, 9 §§"
  - beteckning: "1988:303"
    rubrik: "Förordning (1988:303) om ändring i förordningen (1976:257) om lån för förvärv av egnahemsfastighet i vissa fall"
    ikraft_datum: 1988-07-01
    anteckningar: "ändr. 2, 6, 7, 10, 11 §§"
  - beteckning: "1989:862"
    rubrik: "Förordning (1989:862) om ändring i förordningen (1976:257) om lån för förvärv av egnahemsfastighet i vissa fall"
    ikraft_datum: 1990-01-01
    anteckningar: ändr. 9 §
  - beteckning: "1978:386"
    rubrik: "Förordning (1978:386) om ändring i förordningen (1976:257) om lån för för- värv av egnahemsfastighet i vissa fall"
    anteckningar: ändr. 2 §
  - beteckning: "1980:575"
    rubrik: "Förordning (1980:575) om ändring i förordningen (1976:257) om lån för för- värv av egnahemsfastighet i vissa fall"
    anteckningar: ändr. 9 §
  - beteckning: "1991:1929"
    rubrik: "Förordning (1991:1929) om upphävande av vissa förordningar om statligt låne- och bidragsstöd för bostadsändamål"
    anteckningar: upph.
---

# Förordning (1976:257) om lån för förvärv av egnahemsfastighet i vissa fall

## 1 §

Enligt denna förordning får lån (förvärvslån) lämnas för förvärv från staten av egnahemsfastighet som har

1. inlösts enligt [56 a §](#56a) arbetsmarknadskungörelsen ([1966:368](https://selex.se/eli/sfs/1966/368)),

2. avstyckats från jordbruksfastighet genom åtgärder i samband med jordbrukets rationalisering.

Förvärvslån får lämnas även för förvärv av egnahemsfastighet, som kan lösas in enligt arbetsmarknadskungörelsen, om inlösen undviks därigenom. Förordning ([1985:458](https://selex.se/eli/sfs/1985/458)).

## 2 §

Låneverksamheten utövas av plan- och bostadsverket, länsbostadsnämnderna och kommunerna.

Organ för kommuns låneförmedling och annan verksamhet som sammanhänger med den (förmedlingsorgan) är kommunstyrelsen om ej kommunen har beslutat att verksamheten skall utövas av annat kommunalt organ.

I ärende enligt denna förordning, vari kommun ej är sökande, får beslut som innebär avvikelse från förmedlingsorganets yttrande i ärendet meddelas endast om särskilda skäl föreligger. Förordning ([1988:303](https://selex.se/eli/sfs/1988/303)).

## 3 §

Förvärvslån får efter ansökan beviljas enskild person, kommun eller allmännyttigt bostadsföretag.

Är sökanden enskild person och överstiger köpeskillingen 10 000 kronor lämnas lån endast under förutsättning att kommunen har åtagit sig att, om förlust uppkommer på lånet, svara för sådan förlust intill ett belopp som motsvarar 40 procent av låneskulden vid förlusttillfället. Förordning ([1985:458](https://selex.se/eli/sfs/1985/458)).

## 4 §

Förvärvslån till kommun eller allmännyttigt bostadsföretag utgår högst med belopp som motsvarar köpeskillingen, minskad med låneskuld för vilken panträtt har upplåtits i fastigheten och som övertages i samband med förvärvet.

Till enskild person utgår lån högst med belopp som motsvarar skillnaden mellan 95 procent av köpeskillingen och låneskuld som avses i första stycket.

Lån utgår ej om det belopp som beräknas enligt första eller andra stycket är obetydligt i förhållande till köpeskillingen.

## 5 §

I fråga om säkerhet för förvärvslån tillämpas bestämmelserna i [23 §](#23) nybyggnadslåneförordningen för bostäder ([1986:692](https://selex.se/eli/sfs/1986/692)).

Upplåtes till säkerhet för lånet panträtt i fastighet, skall inteckningen vara belägen inom 95 procent av köpeskillingen när låntagaren är enskild person och inom 100 procent av köpeskillingen i övriga fall. Förordning ([1986:713](https://selex.se/eli/sfs/1986/713)).

## 6 §

Förvärvslån löper med bunden ränta från utbetalningsdagen. Räntesatsen samt tidpunkt och villkor för ändring av räntesatsen under lånetiden fastställs med ledning av räntevillkoren för obligationslån utgivna av Statens Bostadsfinansieringsaktiebolag. Förordning ([1988:303](https://selex.se/eli/sfs/1988/303)).

## 7 §

Förvärvslån amorteras med lika stora årliga belopp under det antal år som länsbostadsnämnden bestämmer med hänsyn till husets återstående användningstid och övriga omständigheter. Amorteringstiden får dock uppgå till högst 20 år.

Amorteringstiden räknas från utbetalningsdagen. Förordning ([1988:303](https://selex.se/eli/sfs/1988/303)).

## 8 §

Fråga om lån prövas av länsbostadsnämnden. Ansökan skall ställas till länsbostadsnämnden och ges in till förmedlingsorganet som med eget yttrande skall sända handlingarna i ärendet till länsbostadsnämnden.

Är ansökningshandlingarna ofullständiga eller på annat sätt bristfälliga, skall förmedlingsorganet ge sökanden tillfälle att avhjälpa bristen innan handlingarna översändes.

## 9 §

Bestämmelserna i [34 §](#34) andra och tredje styckena, 38 och [45 §](#45)§ nybyggnadslåneförordningen för bostäder ([1986:692](https://selex.se/eli/sfs/1986/692)) samt 2, 12, 16, 20 och [21 §](#21)§, [22 §](#22) första stycket, [23 §](#23), [23 a §](#23a), [29 §](#29) första stycket och [30 §](#30) förordningen ([1986:694](https://selex.se/eli/sfs/1986/694)) om handläggning, förvaltning, m. m. av bostadslån och räntebidrag gäller i tillämpliga delar i fråga om förvärvslån.

Om fastigheten övergår till en ny ägare som är enskild person och om köpeskillingen när lånet beviljades översteg 10 000 kronor, får lånet övertas endast om kommunen åtar sig sådant ansvar som avses i [3 §](#3) andra stycket. Förordning ([1989:862](https://selex.se/eli/sfs/1989/862)).

## 10 §

Talan mot länsbostadsnämndens beslut enligt denna förordning föres hos plan- och bostadsverket genom besvär.

Talan mot plan- och bostadsverkets beslut föres hos regeringen genom besvär. Förordning ([1988:303](https://selex.se/eli/sfs/1988/303)).

## 11 §

Föreskrifter för verkställighet av denna förordning meddelas av plan- och bostadsverket. Förordning ([1988:303](https://selex.se/eli/sfs/1988/303)).