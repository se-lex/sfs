---
beteckning: 1976:834
rubrik: Förordning om prövning av utländskt beslut om adoption
departement: Justitiedepartementet
utfardad_datum: 1976-11-04
publicerad_datum: 2018-08-08
pdf_url: https://svenskforfattningssamling.se/sites/default/files/sfs/1976-11/SFS1976-834.pdf
andringsforfattningar:
  - beteckning: "2004:1146"
    rubrik: "Förordning (2004:1146) om ändring i förordningen (1976:834) om prövning av utländskt beslut om adoption"
    ikraft_datum: 2005-01-01
    anteckningar: "ändr. 1, 2, 3 §§"
  - beteckning: "2015:977"
    rubrik: "Förordning (2015:977) om ändring i förordningen (1976:834) om prövning av utländskt beslut om adoption"
    ikraft_datum: 2016-01-01
    anteckningar: "ändr. 1, 3 §§"
  - beteckning: "2018:1296"
    anteckningar: upph.
  - beteckning: "1981:674"
    rubrik: "Förordning (1981:674) om ändring i förordningen (1976:834) om prövning av utländskt beslut om adoption"
    anteckningar: ändr. 1-3 §§; omtryck
---

# Förordning (1976:834) om prövning av utländskt beslut om adoption

## 1 §

Om det i en annan stat har meddelats ett beslut om adoption av en svensk medborgare eller av någon som hade hemvist i Sverige, prövar Myndigheten för familjerätt och föräldraskapsstöd frågor om godkännande enligt [3 §](#3) första stycket lagen ([1971:796](https://selex.se/eli/sfs/1971/796)) om internationella rättsförhållanden rörande adoption.

Myndigheten prövar även frågor om förordnande att ett utomlands meddelat beslut om adoption i annat fall än som avses i [3 §](#3) första stycket nämnda lag ska gälla i Sverige. Förordning ([2015:977](https://selex.se/eli/sfs/2015/977)).

## 2 §

Myndighetens beslut överklagas hos regeringen genom besvär. Förordning ([2004:1146](https://selex.se/eli/sfs/2004/1146)).

## 3 §

Om Myndigheten för familjerätt och föräldraskapsstöd har godkänt ett beslut om adoption som har meddelats i en annan stat eller om myndigheten har förordnat att ett sådant beslut ska gälla i Sverige, ska meddelande om beslutet sändas i enlighet med vad som gäller för domstol enligt [2 §](#2) förordningen ([1949:661](https://selex.se/eli/sfs/1949/661)) om skyldighet för domstol att lämna uppgifter i mål och ärenden enligt föräldrabalken m.m. Förordning ([2015:977](https://selex.se/eli/sfs/2015/977)).