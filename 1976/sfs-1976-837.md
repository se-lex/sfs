---
beteckning: 1976:837
rubrik: Förordning om ersättning för kostnader för vissa pensioner och livräntor
departement: Finansdepartementet
utfardad_datum: 1976-10-21
publicerad_datum: 2020-01-24
forarbeten: "Jfr prop. 1975/76:172, InU 1975/76:40, rskr 1975/76:334"
pdf_url: https://svenskforfattningssamling.se/sites/default/files/sfs/1976-10/SFS1976-837.pdf
andringsforfattningar:
  - beteckning: "1996:292"
    rubrik: "Förordning (1996:292) om ändring i förordningen (1976:837) om ersättning för kostnader för vissa pensioner och livräntor"
    ikraft_datum: 1996-06-01
    anteckningar: ändr. 3 §
  - beteckning: "1999:871"
    rubrik: "Förordning (1999:871) om ändring i förordningen (1976:837) om ersättning för kostnader för vissa pensioner och livräntor"
    ikraft_datum: 2000-01-01
    anteckningar: "ändr. 1, 2, 3 §§"
  - beteckning: "2010:545"
    rubrik: "Förordning (2010:545) om ändring i förordningen (1976:837) om ersättning för kostnader för vissa pensioner och livräntor"
    ikraft_datum: 2010-07-01
    anteckningar: "ändr. 2, 3 §§"
  - beteckning: "2019:1002"
    rubrik: "Förordning (2019:1002) om ändring i förordningen (1976:837) om ersättning för kostnader för vissa pensioner och livräntor"
    ikraft_datum: 2020-01-01
    anteckningar: "ändr. 1, 3 §§"
---

# Förordning (1976:837) om ersättning för kostnader för vissa pensioner och livräntor

## 1 §

Kommun, region, kommunalförbund eller församling, pastorat eller annan kyrklig samfällighet får ersättning för kostnaden för pension eller livränta som betalas ut till arbetstagare eller arbetstagares efterlevande enligt pensionsbestämmelser antagna av huvudmannen, om

1. arbetstagaren den 31 december 1976 eller tidigare har haft personlig pensionsrätt på grund av anställning av sådant slag som finns upptagen i statens personalpensionsverks år 1966 utgivna förteckning över personer med personlig pensionsrätt enligt statliga tjänstepensionsbestämmelser eller annars har haft sådan pensionsrätt i anställning hos kommunal vårdanstalt för alkoholmissbrukare,

2. arbetstagaren den 31 december 1976 inte är underkastad pensionsbestämmelser antagna av huvudman som avses här men kommer efter denna dag att ha pensionsrätt enligt sådana bestämmelser.

Om rätt till ersättning enligt första stycket har övergått till församling, kyrklig samfällighet eller stift inom Svenska kyrkan enligt [3 §](#3) lagen ([1998:1592](https://selex.se/eli/sfs/1998/1592)) om införande av lagen ([1998:1591](https://selex.se/eli/sfs/1998/1591)) om Svenska kyrkan, ska ersättningen beräknas enligt de pensionsbestämmelser som gällt för anställda hos huvudmannen före ingången av år 2000. Beräkningen ska grundas på anställningstid hos huvudmannen. Förordning ([2019:1002](https://selex.se/eli/sfs/2019/1002)).

## 2 §

Ersättning som avses i [1 §](#1) betalas ut av Statens tjänstepensionsverk från anslaget Statliga tjänstepensioner m.m. Förordning ([2010:545](https://selex.se/eli/sfs/2010/545)).

## 3 §

Ytterligare föreskrifter för verkställighet av denna förordning får meddelas av Statens tjänstepensionsverk efter samråd med det för kommunerna och regionerna gemensamma organet för administration av personalpension. Förordning ([2019:1002](https://selex.se/eli/sfs/2019/1002))