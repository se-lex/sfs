---
beteckning: 1921:628
rubrik: Kungörelse angående prägel å minnesmynt å två kronor
departement: Finansdepartementet
utfardad_datum: 1921-10-28
publicerad_datum: 2024-09-03
forarbeten: "Prop. 2020/21:127, bet. 2020/21:FiU45, rskr. 2020/21:272"
pdf_url: https://svenskforfattningssamling.se/sites/default/files/sfs/1921-10/SFS1921-628.pdf
andringsforfattningar:
  - beteckning: "2021:337"
    rubrik: "Lag (2021:337) om upphävande av kungörelsen (1921:628) angående prägel å minnesmynt å två kronor"
    anteckningar: upph.
---

# Kungörelse (1921:628) angående prägel å minnesmynt å två kronor

Vi GUSTAF, med Guds nåde, Sveriges, Götes och Vendes Konung, göra veterligt: att, sedan Vi, på framställning av vitterhets-, historie- och antikvitetsakademien om vidtagande av åtgärder till firande av fyrahundraårsminnet av Gustav Vasas befrielseverk, bemyndigat mynt- och justeringsverket att gå i författning om utmyntning av högst 250,000 stycken silvermynt å två kronor, försedda med den prägel, av Oss godkända ritningar utvisade, så hava Vi velat härmed kungöra, att ett minnesmynt av silver å två kronor, utgörande lagligt betalningsmedel under enahanda villkor som övriga två-kronestycken, inom kort kommer att i rörelsen utsläppas och genom Sveriges riksbanks huvudkontors och samtliga avdelningskontors försorg fördelas till spridning över hela riket, samt att det nya myntets prägel blivit fastställd sålunda:

/k/ På myntets framsida: /-k/ Gustaf Vasas bild, höger sida, omgiven av en krans; nedtill en sköld med vasavapnet. Omskrift mellan kransen och kanten: "400:årsminne av Gustaf Vasas befrielseverk".

/k/ På frånsidan: /-k/ Svenska riksvapnet under kunglig krona, omgivet av en krans, lik den på framsidan; på sidorna av vapnet 19 -- 21. Omskrift mellan kransen och kanten: "Gustaf V Sveriges Konung". Nedtill på vänster sida om skölden: rosett, 2, rosett och myntverkets märke samt på höger sida myntdirektörens namnstämpel, rosett, Kr och rosett.