---
beteckning: 1996:701
rubrik: Inregränslag
departement: Finansdepartementet
utfardad_datum: 1996-06-13
ikraft_datum: 1996-07-01
publicerad_datum: 2025-06-10
forarbeten: "Prop. 1995/96:166, bet. 1995/96:SkU23, rskr. 1995/96:288"
pdf_url: https://svenskforfattningssamling.se/sites/default/files/sfs/1996-06/SFS1996-701.pdf
---

# Inregränslag

## Lagens tillämpningsområde

### 1 §

Denna lag innehåller bestämmelser om anmälningsskyldighet vid införsel eller utförsel över Sveriges gräns mot ett annat land inom Europeiska unionen (EU-land).

Bestämmelser om Tullverkets och tulltjänstemäns befogenheter vid införsel och utförsel av varor finns i tullbefogenhetslagen ([2024:710](https://selex.se/eli/sfs/2024/710)). Lag ([2024:733](https://selex.se/eli/sfs/2024/733)).

### 2 §

Lagen är tillämplig endast på följande varor:

1. krigsmateriel som avses i lagen ([1992:1300](https://selex.se/eli/sfs/1992/1300)) om krigsmateriel, och produkter som avses i lagen ([2000:1064](https://selex.se/eli/sfs/2000/1064)) om kontroll av produkter med dubbla användningsområden och av tekniskt bistånd,

2. narkotika som avses i narkotikastrafflagen ([1968:64](https://selex.se/eli/sfs/1968/64)),

3. skjutvapen, ammunition och ljuddämpare som avses i vapenlagen ([1996:67](https://selex.se/eli/sfs/1996/67)) samt sådana vapen och andra föremål som anges i 1 kap. [3 §](#kap1.3) samma lag,

4. injektionssprutor och kanyler,

5. dopningsmedel som avses i lagen ([1991:1969](https://selex.se/eli/sfs/1991/1969)) om förbud mot vissa dopningsmedel,

6. springstiletter, springknivar, knogjärn, kaststjärnor, riv- eller nithandskar, batonger, karatepinnar, blydaggar, spikklubbor och liknande,

7. kulturföremål som avses i 5 kap. kulturmiljölagen ([1988:950](https://selex.se/eli/sfs/1988/950)),

8. hundar och katter för annat ändamål än handel,

9. spritdrycker, vin, starköl och andra jästa alkoholdrycker, teknisk sprit och alkoholhaltiga preparat enligt alkohollagen ([2010:1622](https://selex.se/eli/sfs/2010/1622)), tobaksvaror och elektroniska cigaretter och påfyllningsbehållare vid kontroll av åldersgränsen i 5 kap. [19 §](#kap5.19) lagen ([2018:2088](https://selex.se/eli/sfs/2018/2088)) om tobak och liknande produkter, tobaksfria nikotinprodukter vid kontroll av åldersgränsen i [21 §](#21) lagen ([2022:1257](https://selex.se/eli/sfs/2022/1257)) om tobaksfria nikotinprodukter samt lustgas vid kontroll av mängdbegränsningen och åldersgränsen i [7 §](#7) lagen ([2025:621](https://selex.se/eli/sfs/2025/621)) om lustgas,

10. nötkreatur, svin, får, getter, fjäderfän, fisk och reptiler,

11. andra djur än sådana som anges ovan och produkter av djur, om det finns särskild anledning att misstänka att smittsam sjukdom förekommer, att djuret eller djurprodukten på annat sätt utgör en allvarlig hälsorisk för människor eller djur, att medföljande dokument är ofullständiga eller felaktiga, att erforderliga dokument saknas eller att de villkor som i övrigt gäller för införseln inte är uppfyllda,

12. barnpornografi enligt lagen ([1998:1443](https://selex.se/eli/sfs/1998/1443)) om förbud mot införsel och utförsel av barnpornografi,

13. varor som avses i lagen ([1999:42](https://selex.se/eli/sfs/1999/42)) om förbud mot vissa hälsofarliga varor,

14. sprängämnesprekursorer enligt artikel 5.1 i Europaparlamentets och rådets förordning [(EU) 2019/1148](https://eur-lex.europa.eu/legal-content/SV/ALL/?uri=celex%3A31148R2019) av den 20 juni 2019 om saluföring och användning av sprängämnesprekursorer, om ändring av förordning (EG) nr 1907/2006 och om upphävande av förordning [(EU) nr 98/2013](https://eur-lex.europa.eu/legal-content/SV/ALL/?uri=celex%3A32013R0098), i den ursprungliga lydelsen, och [3 §](#3) lagen ([2014:799](https://selex.se/eli/sfs/2014/799)) om sprängämnesprekursorer, och

15. explosiva varor som avses i lagen ([2010:1011](https://selex.se/eli/sfs/2010/1011)) om brandfarliga och explosiva varor. Lag ([2025:622](https://selex.se/eli/sfs/2025/622)).

## Skyldighet att anmäla en vara

### 3 §

Den som för in en vara från ett annat EU-land till Sverige ska anmäla varan till Tullverket om varan omfattas av ett förbud mot införsel eller ett villkor för införsel som inte är uppfyllt. Detsamma gäller om varan förs in med stöd av ett tillstånd som meddelats på grund av en oriktig uppgift eller en utelämnad föreskriven uppgift. En anmälan ska också göras av den som för ut en vara från Sverige till ett annat EU-land, om varan omfattas av ett förbud mot utförsel eller ett villkor för utförsel som inte är uppfyllt. Detsamma gäller om varan förs ut med stöd av ett tillstånd som meddelats på grund av en oriktig uppgift eller en utelämnad föreskriven uppgift.

Den som från ett annat EU-land till Sverige för in eller från Sverige till ett sådant land för ut en vara som avses i [2 §](#2) 1, 3, 8, 10 eller 11, eller 14 när det gäller tillståndspliktiga sprängämnesprekursorer enligt [3 §](#3) lagen ([2014:799](https://selex.se/eli/sfs/2014/799)) om sprängämnesprekursorer, ska dock alltid anmäla varan till Tullverket. Detta gäller inte en vara som medförs för tjänsteändamål av en svensk eller utländsk tjänsteman vid samarbete enligt de internationella överenskommelser som avses i 2-4 kap., och 4 b kap. lagen ([2017:496](https://selex.se/eli/sfs/2017/496)) om internationellt polisiärt samarbete.

En anmälan ska genast göras till närmaste bemannade tullkontor. Regeringen eller, efter regeringens bemyndigande, Tullverket får meddela närmare föreskrifter om anmälningsskyldigheten. Lag ([2024:1258](https://selex.se/eli/sfs/2024/1258)).

## Skyldigheter för befordringsföretag

### 4 §

Ett befordringsföretag ska till Tullverket anmäla om det i företagets verksamhet uppkommer misstanke om att en försändelse innehåller något av följande som kan tas i beslag enligt tullbefogenhetslagen ([2024:710](https://selex.se/eli/sfs/2024/710)):

1. narkotika,

2. skjutvapen, ammunition eller ljuddämpare som avses i vapenlagen ([1996:67](https://selex.se/eli/sfs/1996/67)),

3. sådana vapen eller andra föremål som anges i [1 kap. 3 § vapenlagen](https://selex.se/eli/sfs/1996/67#kap1.3), eller

4. sådana explosiva varor som avses i [4 §](#4) lagen ([2010:1011](https://selex.se/eli/sfs/2010/1011)) om brandfarliga och explosiva varor.

Försändelsen ska överlämnas till Tullverket om myndigheten begär det. Lag ([2024:733](https://selex.se/eli/sfs/2024/733)).

## Straff

### 5 §

Till böter döms den som uppsåtligen eller av oaktsamhet låter bli att göra en anmälan enligt [3 §](#3) när en vara som avses i [2 §](#2) 3 eller 14 när det gäller tillståndspliktiga sprängämnesprekursorer enligt [3 §](#3) lagen ([2014:799](https://selex.se/eli/sfs/2014/799)) om sprängämnesprekursorer förs in till Sverige.

I ringa fall ska det inte dömas till ansvar. Lag ([2024:733](https://selex.se/eli/sfs/2024/733)).

### 6 §

Ansvar enligt [5 §](#5) ska inte dömas ut om gärningen är belagd med straff i brottsbalken eller i lagen ([2000:1225](https://selex.se/eli/sfs/2000/1225)) om straff för smuggling. Lag ([2024:733](https://selex.se/eli/sfs/2024/733)).

### 7 §

Särskilda bestämmelser om utredning och lagföring av brott mot denna lag finns i tullbefogenhetslagen ([2024:710](https://selex.se/eli/sfs/2024/710)). Lag ([2024:733](https://selex.se/eli/sfs/2024/733)).

### 12 §

Har betecknats [4 §](#4) genom lag ([2024:733](https://selex.se/eli/sfs/2024/733)).

### 19 §

Har betecknats [5 §](#5) genom lag ([2024:733](https://selex.se/eli/sfs/2024/733)).

### 20 §

Har betecknats [6 §](#6) genom lag ([2024:733](https://selex.se/eli/sfs/2024/733)).

### 20 a §

Har betecknats [7 §](#7) genom lag ([2024:733](https://selex.se/eli/sfs/2024/733)).

## Övergångsbestämmelser

[1999:434](https://selex.se/eli/sfs/1999/434)

1. Denna lag träder i kraft den 1 juli 1999.

2. Bestämmelserna i 17 a-[17 d §](#17d)§ skall inte tillämpas i fråga om varor som omhändertagits före ikraftträdandet.

[2003:811](https://selex.se/eli/sfs/2003/811)

Denna lag träder i kraft den 1 januari 2004. Äldre föreskrifter gäller fortfarande för förhållanden som hänför sig till tiden före ikraftträdandet.

[2012:640](https://selex.se/eli/sfs/2012/640)

Denna lag träder i kraft den 1 januari 2013 och tillämpas på vitesförelägganden som meddelas efter utgången av 2012.

[2014:1497](https://selex.se/eli/sfs/2014/1497)

1. Denna lag träder i kraft den 1 januari 2015.

2. Äldre bestämmelser gäller fortfarande för förhållanden som hänför sig till tiden före ikraftträdandet.

[2016:269](https://selex.se/eli/sfs/2016/269)

1. Denna lag träder i kraft den 1 maj 2016.

2. Bestämmelserna i 8 och [9 §](#9)§ i den nya lydelsen tillämpas på kontroller som inleds efter ikraftträdandet.

[2024:733](https://selex.se/eli/sfs/2024/733)

1. Denna lag träder i kraft den 7 november 2024.

2. Äldre bestämmelser gäller fortfarande för beslut som har fattats före ikraftträdandet.