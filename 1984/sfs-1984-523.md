---
beteckning: 1984:523
rubrik: Förordning om bidrag till arbetslösa m.fl. som startar egen näringsverksamhet
departement: Arbetsmarknadsdepartementet
utfardad_datum: 1984-07-13
publicerad_datum: 2008-10-17
forarbeten: "Jfr prop. 1983/84:150 (bil. 4), AU 1983/84:24, rskr 1983/84:385"
pdf_url: https://svenskforfattningssamling.se/sites/default/files/sfs/1984-07/SFS1984-523.pdf
andringsforfattningar:
  - beteckning: "1986:334"
    rubrik: "Förordning (1986:334) om fortsatt giltighet av förordningen (1984:523) om försöksverksamhet med bidrag till arbetslösa som startar egen rörelse"
    ikraft_datum: 1986-07-01
    anteckningar: forts. giltighet
  - beteckning: "1987:515"
    rubrik: "Förordning (1987:515) om ändring i förordningen (1984:523) om försöksverksamhet med bidrag till arbetslösa som startar egen rörelse"
    ikraft_datum: 1987-07-01
    anteckningar: "upph. 9-12 §§; ändr. författningsrubr., 1, 2, 6-8 §§, ikraftträdandebest.; omtryck"
  - beteckning: "1992:667"
    rubrik: "Förordning (1992:667) om ändring i förordningen (1984:523) om bidrag till arbetslösa som startar egen verksamhet"
    ikraft_datum: 1992-07-01
    anteckningar: "rubr. närmast före 6 § sätts närmast efter 12 §; ändr. författningsrubr., 1, 2, 3, 4, 5, 6, 7, 8 §§; nya 9, 10, 11, 12, 13 §§, rubr. närmast för 6, 10, 11 §§; omtryck"
  - beteckning: "1992:1465"
    rubrik: "Förordning (1992:1465) om ändring i förordningen (1984:523) om bidrag till arbetslösa m.fl. som startar egen näringsverksamhet"
    ikraft_datum: 1993-01-01
    anteckningar: "ändr. 1, 3, 4 §§; ny 5 a §"
  - beteckning: "1993:726"
    rubrik: "Förordning (1993:726) om bidrag tillarbetslösa m.fl. som startar egen näringsverksamhet"
    ikraft_datum: 1993-07-01
    anteckningar: "ändr. 2 a, 13 §§"
  - beteckning: "1995:723"
    rubrik: "Förordning (1995:723) om ändring i förordningen (1984:523) om bidrag till arbetslösa m.fl. som startar egen näringsverksamhet"
    ikraft_datum: 1995-07-01
    anteckningar: ändr. 5 §
  - beteckning: "1996:1101"
    rubrik: "Förordning (1996:1101) om ändring i förordningen (1984:523) om bidrag till arbetslösa m.fl. som startar egen näringsverksamhet"
    ikraft_datum: 1997-01-01
    anteckningar: "upph. 2 a, 5, 5 a, 9, 10, 12 §§, rubr. närmast före 10 §; ändr. 2, 4, 6, 13 §§"
  - beteckning: "1997:1285"
    rubrik: "Förordning (1997:1285) om ändring i förordningen (1984:523) om bidrag till arbetslösa m.fl. som startar egen näringsverksamhet"
    ikraft_datum: 1998-01-01
    anteckningar: ändr. 1 §
  - beteckning: "1998:572"
    rubrik: "Förordning (1998:572) om ändring i förordningen (1984:523) om bidrag till arbetslösa m.fl. som startar egen näringsverksamhet"
    ikraft_datum: 1998-07-01
    anteckningar: ändr. 2 §
  - beteckning: "1998:1784"
    anteckningar: upph.
---

# Förordning (1984:523) om bidrag till arbetslösa m.fl. som startar egen näringsverksamhet

## Inledande bestämmelse

### 1 §

Denna förordning innehåller föreskrifter om statsbidrag till arbetslösa m.fl. som startar egen näringsverksamhet.

Bidraget är avsett att utgöra ett tillskott till näringsidkarens försörjning under inledningsskedet av verksamheten.

Bidrag får inte lämnas till den som för samma tid som bidraget avser har anvisats verksamhet för arbetslivsutveckling enligt förordningen ([1997:1277](https://selex.se/eli/sfs/1997/1277)) om arbetslivsutveckling. Förordning ([1997:1285](https://selex.se/eli/sfs/1997/1285)).

## Villkor för bidrag

### 2 §

Bidrag får lämnas till den som

1. är arbetslös,

2. riskerar att bli arbetslös, eller

3. är bosatt inom ett område som betecknas som stödområde 1 eller 2 enligt [16 §](#16) förordningen ([1990:642](https://selex.se/eli/sfs/1990/642)) om regionalpolitiskt företagsstöd.

Bidrag får för de fall som anges i första stycket 1 och 2 endast lämnas till den som söker arbete genom den offentliga arbetsförmedlingen och som inte kan få ett lämpligt arbete.

Bidrag får lämnas från och med den dag bidragstagaren fyller 20 år. Förordning ([1998:572](https://selex.se/eli/sfs/1998/572)).

### 3 §

Bidrag får lämnas endast till den som bedöms ha goda förutsättningar att bedriva näringsverksamheten.

Bidrag får vidare lämnas endast om verksamheten bedöms få en tillfredsställande lönsamhet och ge bidragstagaren en varaktig sysselsättning.

Rätten till bidrag skall inte gå förlorad av det skälet att sökanden vidtar förberedelser för att starta verksamheten. Förordning ([1992:1465](https://selex.se/eli/sfs/1992/1465)).

Bidragets storlek m.m.

### 4 §

Närmare bestämmelser om bidraget finns i förordningen ([1996:1100](https://selex.se/eli/sfs/1996/1100)) om aktivitetsstöd. Förordning ([1996:1101](https://selex.se/eli/sfs/1996/1101)).

### 6 §

Innan bidrag lämnas skall yttrande över de förhållanden som nämns i [3 §](#3) första stycket hämtas in från ett lämpligt organ, om det inte bedöms vara obehövligt. Förordning ([1996:1101](https://selex.se/eli/sfs/1996/1101)).

### 7 §

Bidrag enligt denna förordning får lämnas samtidigt som näringshjälp enligt förordningen ([1987:409](https://selex.se/eli/sfs/1987/409)) om bidrag till arbetshjälpmedel m.m. eller något annat bidrag som är avsett att täcka investeringskostnader lämnas för verksamheten. Förordning ([1992:667](https://selex.se/eli/sfs/1992/667)).

### 8 §

Länsarbetsnämnden beslutar i fråga om rätten till bidrag. Förordning ([1992:667](https://selex.se/eli/sfs/1992/667)).

## Överklagande

### 11 §

Länsarbetsnämndens beslut om rätten till bidrag får överklagas hos Arbetsmarknadsstyrelsen. Andra beslut av länsarbetsnämnden får inte överklagas. Förordning ([1992:667](https://selex.se/eli/sfs/1992/667)).

## Övriga bestämmelser

### 13 §

Bestämmelsen i [21 §](#21) förordningen ([1987:405](https://selex.se/eli/sfs/1987/405)) om den arbetsmarknadspolitiska verksamheten gäller när denna förordning tillämpas. Förordning ([1996:1101](https://selex.se/eli/sfs/1996/1101)).