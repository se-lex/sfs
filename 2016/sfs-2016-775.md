---
beteckning: 2016:775
rubrik: Förordning om uppgiftsskyldighet vid samverkan mot viss organiserad brottslighet
departement: Justitiedepartementet
utfardad_datum: 2016-06-22
ikraft_datum: 2016-08-15
publicerad_datum: 2025-05-12
pdf_url: https://rkrattsdb.gov.se/SFSdoc/16/160775.pdf
---

# Förordning om uppgiftsskyldighet vid samverkan mot viss organiserad brottslighet

## 1 §

I denna förordning finns kompletterande bestämmelser till lagen ([2016:774](https://selex.se/eli/sfs/2016/774)) om uppgiftsskyldighet vid samverkan mot viss organiserad brottslighet.

## 2 §

Myndigheter som är skyldiga att lämna uppgifter enligt lagen ([2016:774](https://selex.se/eli/sfs/2016/774)) om uppgiftsskyldighet vid samverkan mot viss organiserad brottslighet är Arbetsförmedlingen, Arbetsmiljöverket, Bolagsverket, Centrala studiestödsnämnden, Ekobrottsmyndigheten när den bedriver polisiär verksamhet, Finansinspektionen, Fondtorgsnämnden, Försäkringskassan, Inspektionen för strategiska produkter, Inspektionen för vård och omsorg, Kommerskollegium, Kriminalvården, Kronofogdemyndigheten, Kustbevakningen, Migrationsverket, Pensionsmyndigheten, Polismyndigheten, Skatteverket, Säkerhetspolisen, Tillväxtverket, Trafikverket, Transportstyrelsen, Tullverket och Utbetalningsmyndigheten. Förordning ([2025:334](https://selex.se/eli/sfs/2025/334)).

## 3 §

Utöver de myndigheter som anges i [2 §](#2) får en åklagarmyndighet ta emot uppgifter enligt lagen ([2016:774](https://selex.se/eli/sfs/2016/774)) om uppgiftsskyldighet vid samverkan mot viss organiserad brottslighet.