---
beteckning: 1951:384
rubrik: Kungörelse med vissa bestämmelser angående kupongskatt för skattskyldig med hemvist i Frankrike
departement: Finansdepartementet
utfardad_datum: 1951-06-08
publicerad_datum: 2007-08-31
pdf_url: https://svenskforfattningssamling.se/sites/default/files/sfs/1951-06/SFS1951-384.pdf
andringsforfattningar:
  - beteckning: "1978:696"
    rubrik: "Förordning (1978:696) om upphörande av det mellan Sverige och Algeriet gällande avtalet för undvikande av dubbelbeskattning m.m."
    anteckningar: upph. såvitt gäller Algeriet
  - beteckning: "1973:1137"
    anteckningar: upph. såvitt gäller Frankrike
  - beteckning: "1960:536"
    anteckningar: ändr. 4 §
  - beteckning: "1953:168"
    anteckningar: ändr. bil. D
---

# Kungörelse (1951:384) med vissa bestämmelser angående kupongskatt för skattskyldig med hemvist i Frankrike

Sedan franska och svenska finansdepartementen - med stöd av bestämmelserna i punkt II i det protokoll, som finnes fogat vid det den 28 oktober 1950 träffade tilläggsavtalet till svensk-franska avtalet den 25 december 1936 för undvikande av dubbelbeskattning beträffande direkta skatter - utväxlat noter av den lydelse, i fransk text och svensk översättning, som framgår av härvid fogad bilaga /k/ (bilaga A), har Kungl. Maj:t funnit gott förordna som följer.

## 1 §

Befrielse från skyldigheten att vidkännas avdrag för kupongskatt för utdelning å aktie i svenskt aktiebolag må åtnjutas av utdelningsberättigad fysisk eller juridisk person, som vid den tidpunkt, då utdelningen blev tillgänglig för lyftning, var bosatt eller stadigvarande vistades i Frankrike respektive där hade sitt säte och som är skattskyldig för utdelningen i Frankrike. Dylik befrielse må dock åtnjutas allenast under förutsättning att den utdelningsberättigade vid lyftandet av utdelningen gör särskild ansökan hos den, som utbetalar utdelningen, om skattebefrielse i Sverige och därvid meddelst intyg styrker att förhållanden, som nyss sagts, föreligga.

Om påföljd vid underlåtenhet att innehålla kupongskatt i fall, då sådant innehållande skall ske, stadgas i förordningen om kupongskatt.

## /k/ /-k/ /k/ /-k/ 2 §

Ansökan och intyg, varom i [1 §](#1) sägs, skola vara avfattade å blankett enligt härvid fogat formulär  (bilaga B)  eller, då ansökan göres av fransk kreditanstalt för dess kunders räkning, enligt härvid fogat formulär för kollektiv ansökan  (bilaga C) .

Kollektiv ansökan må göras allenast av kreditanstalt, som finnes upptagen å härvid fogad förteckning /k/ (bilaga D) /-k/.

Blanketter enligt förenämnda formulär tillhandahållas hos kupongskattekontoret ävensom hos vederbörande franska myndigheter.

## 3 §

Har kupongskatt innehållits vid utbetalandet av utdelnign av den anledningen att betalningsmottagaren icke i föreskriven ordning styrkt, att han har hemvist i Frankrike och där är skattskyldig för utdelningen, äger betalnignsmottagaren icke erhålla restitution av kupongskatten av den anledningen att han sedermera visar att så var förhållandet.

## /k/ /-k/ 4 §

Med  Frankrike  avses i denna kungörelse nämnda stats inom LEuropa belägna område jämte Algeriet och de utomeuropeiska departementen (Franska Guayana, Guadelope, Martinique och Réunion) ävensom de utomeuropeiska områden för vars förbindelser med främmande makter Frankrike svarar och vilka uttaga skatter likartade med dem, som avses i artikel 1 av det svensk-franska avtalet den 24 december 1936 för undvikande av dubbelbeskattning beträffande direkta skatter. Kungörelse ([1960:536](https://selex.se/eli/sfs/1960/536)).