---
beteckning: 1951:680
rubrik: Religionsfrihetslag
departement: Justitiedepartementet
utfardad_datum: 1951-10-26
publicerad_datum: 2008-10-08
forarbeten: "Rskr 1951:280"
pdf_url: https://svenskforfattningssamling.se/sites/default/files/sfs/1951-10/SFS1951-680.pdf
andringsforfattningar:
  - beteckning: "1991:488"
    rubrik: "Lag (1991:488) om ändring i religionsfrihetslagen (1951:680)"
    ikraft_datum: 1991-07-01
    anteckningar: "ändr. 7, 8, 9, 10, 11, 13, 15, 16 §§; nya 17, 18, 19 §§"
  - beteckning: "1995:12"
    rubrik: "Lag (1995:12) om ändring i religionsfrihetslagen (1951:680)"
    ikraft_datum: 1995-04-01
    anteckningar: ändr. 15 §
  - beteckning: "1995:1212"
    rubrik: "Lag (1995:1212) om ändring i religionsfrihetslagen (1951:680)"
    ikraft_datum: 1996-01-01
    anteckningar: "upph. 6-19 §§, rubr. närmast före 6, 13 §§"
  - beteckning: "1998:1593"
    anteckningar: upph.
  - beteckning: "1979:930"
    rubrik: "Förordning (1979:930) om ikraftträdande av lagen (1979:929) om ändring i religionsfrihetslagen (1951:680)"
    anteckningar: "ikrafttr. av 1979:929"
  - beteckning: "1979:929"
    rubrik: "Lag (1979:929) om ändring i religionsfrihetslagen (1951:680)"
    anteckningar: ändr. 6 §
  - beteckning: "1976:1004"
    rubrik: "Lag (1976:1004) om ändring i religionsfrihetslagen (1951:680)"
    anteckningar: upph. 5 §
  - beteckning: "1974:242"
    anteckningar: ändr. 5 §
  - beteckning: "1971:606"
    anteckningar: ändr. 15 §
  - beteckning: "1970:766"
    anteckningar: ändr. 10 §
  - beteckning: "1969:170"
    anteckningar: ändr. 5 §
  - beteckning: "1963:509"
    anteckningar: ändr. 11 §
---

# Religionsfrihetslag (1951:680)

Om religionsfrihet

### 1 §

Envar äger rätt att fritt utöva sin religion, såvitt han icke därigenom stör samhällets lugn eller åstadkommer allmän förargelse.

### 2 §

Det står envar fritt att för religiös gemenskap deltaga i sammankomst och sammansluta sig med andra.

### 3 §

För offentlig gudstjänst gälle ej andra hinder än sådana som i allmänhet äro stadgade för sammankomst, till vilken allmänheten har tillträde.

### 4 §

Ej må någon vara skyldig tillhöra trossamfund. Åtagande i strid mot denna bestämmelse vare utan verkan.

Med trossamfund förstås, förutom svenska kyrkan, sammanslutning för religiös verksamhet, vari ingår att anordna gudstjänst.

## Övergångsbestämmelser

[1951:680](https://selex.se/eli/sfs/1951/680)

Denna lag träder i kraft den 1 januari 1952.

Den som vid lagens ikraftträdande tillhör svenska kyrkan skall även därefter anses tillhöra kyrkan, sä länge han fyller de fordringar för tillhörighet till kyrkan, som äro angivna i [6 §](#6), och ej i föreskriven ordning anmält sitt utträde.

Hava i fall som avses i [7 §](#7) andra stycket föräldrarna träffat överenskommelse med den innebörd som där angives och har överenskommelsen, innan denna lag trätt i kraft, blivit skriftligen upprättad och före äktenskapets ingående uppvisad för vigselförrättaren, skall vad i lagrummet sägs om sådan överenskommelse äga tillämpning, även om denna icke skett med vittnen.

Vad i lag eller författning är stadgat om främmande trossamfund och främmande trosbekännare skall, efter denna lags ikraftträdande, avse annat trossamfund än svenska kyrkan och medlemmar i sådant samfund.

Genom denna lag upphävas:

1. förordningen den 30 juni 1838 (nr 28 s. 1) angående mosaiske trosbekännares skyldigheter och rättigheter här i riket;

2. förordningen  den 11 december 1868 (nr 76 s. 1) angående särskilda sammankomster för andaktsövning;

3. förordningen den 16 november 1869 (nr 60 s. 1) angående ansvar för den, som söker förmå annan till avfall från den evangeliskt lutherska läran;

4. 1 och [4 §](#4)§ förordningen den 31 oktober 1873 (nr 71 s. 1) angående ändring i vissa delar av kyrkolagen med därtill hörande författningar; samt

5. förordningen den 31 oktober 1873 (nr 71 s. 3) angående främmande trosbekännare och deras religionsövning; dock skall fortfarande gälla vad i [18 §](#18) av förordningen är stadgat om ansvar för fel eller försummelse av främmande församlings föreståndare eller präst i avseende på honom åliggande anteckningar i kyrkobok angående borgerliga förhållanden eller meddelande av ämbetsbevis därom.

[1995:12](https://selex.se/eli/sfs/1995/12)

Denna lag träder i kraft den 1 april 1995. Beslut som har meddelats före ikraftträdandet överklagas enligt äldre bestämmelser.