---
beteckning: 1953:524
rubrik: Kungörelse angående upphävande av skyldigheten för svensk medborgare att tillhöra nationell kyrkoförsamling m.m.
departement: Civildepartementet
utfardad_datum: 1953-06-30
publicerad_datum: 2008-10-08
pdf_url: https://svenskforfattningssamling.se/sites/default/files/sfs/1953-06/SFS1953-524.pdf
andringsforfattningar:
  - beteckning: "1991:504"
    rubrik: "Lag (1991:504) om ändring i kungörelsen (1953:524) angående upphävande av skyldigheten för svensk medborgare att tillhöra nationell kyrkoförsamling m.m."
    ikraft_datum: 1991-07-01
    anteckningar: ändr.
  - beteckning: "1992:288"
    anteckningar: upph.
---

# Kungörelse (1953:524) angående upphävande av skyldigheten för svensk medborgare att tillhöra nationell kyrkoförsamling m.m.

Sådan svensk medborgare, som enligt gällande bestämmelser om medlemskap av finska församlingen i Stockholm samt tyska församlingarna i Stockholm och Göteborg skall vara ansluten till nyssnämnd församling, är hädanefter icke skyldig tillhöra dylik församling. Utträde ur församlingen sker genom vederbörlig anmälan till skattemyndigheten i Stockholm respektive skattemyndigheten i Göteborg.

Skulle svensk medborgare, som på grund av stadgandet i föregående stycke befriats från skyldigheten att vara ansluten till här avsedd församling, önska tillhöra dylik församling, må han tills vidare äga rätt därtill.

Vid tillämpningen av vad i gällande bestämmelser om medlemskap av här avsedd församling stadgas i fråga om rätt för annan svensk medborgare än den, som är därtill skyldig, att tillhöra dylik församling, skall så anses, som om svensk medborgare, vilken frivilligt tillhör församlingen jämlikt stadgandet i nästföregående stycke, alltjämt vore skyldig tillhöra församlingen i fråga. Lag ([1991:504](https://selex.se/eli/sfs/1991/504)).